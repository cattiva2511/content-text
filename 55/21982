P>
	На тоя скелет гол украса друга няма
	освен корона — тъй гротескна и голяма,
	че спомня карнавал, макар с мъртвешки цвят.
	Без шпори, без камшик, подтиква кон, облят
	във пяна, в пот — и той видение зловещо,
	като епилептик, подгонен в бяг от нещо.
	Потъват двама тъй в простора без предел,
	в безкрайността летят към непонятна цел.
	Ездачът меч върти и конят в бяс връхлита
	безименни тълпи със своите копита.
	Ездачът — сякаш крал обхожда своя град —
	препуска, без да спре, из гробищния хлад,
	където вечно спят в количества безмерни
	народите от дни антични и модерни.
P$
