P>
E>
	Ultima Cumaei venit jam carminis aetas.*
E$
	[* _Ultima Cumaei venit iam carminis aetas._ — Вече настъпва последното време на Кумското прорицание (лат.) (Вергилий, Еклога IV).]

	Романса древен, Дафне, дочуй под лъх зефирен,
	под ствола на смокиня или на лавър бял,
	в маслинените клони и в мирта разцъфтял,
	романс любовен… който започва все, безспирен!

	Нали познаваш храма със перистил обширен,
	лимона, който сладост горчива бе ти дал?
	И пещерата страшна за гост незвано спрял,
	със спящо древно семе от дракона размирен?

	Ще се завърнат всички предишни божества
	и древния порядък ще върнат след това —
	пророчество разтърси за миг земята твоя…

	Сибилата обаче не се събужда пак
	под глъхнещата арка на Константин сред мрак
	— и нищо не тревожи на свода строг покоя.
P$
