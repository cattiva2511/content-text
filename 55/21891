P>
	Изгнанието ми се точи в тъжен кът,
	където от вълка съсед по-ласкав няма
	и катерици бих съзрял по някой път,
	а урожаят цял е само стиска слама.

	Тук кухнята безспир излъчва студ за двама,
	тук живите, уви, от старост се боят,
	тук шири се навред мизерия голяма,
	небето тук е зло към всяка жива плът.

	И слънцето дори просветва по принуда
	със цел да удължи тревогата ми луда,
	понеже денем тя по-тягостно върви.

	Дано лице от мен отвърне то, защото,
	макар че кралят наш е склонен към доброто,
	отвърнал е от мен лицето си, уви.
P$
