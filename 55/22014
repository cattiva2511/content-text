P>
	Кажи да украсят победната ти арка
	с релефи на бойци, на варварски царе,
	от тебе взети в плен; да отразят добре
	над вражеския флот победата ти ярка.

	Дали си внук на цар или пък на овчарка,
	награди, титли, род — във мраморно каре
	ще трябва всичко туй докрай да се сбере:
	да пази вечността за твоя образ мярка…

	А времето държи съдбовния си меч.
	Надяваш ли се тъй да стигнеш надалеч?
	Трофеят под трева изчезва във забрава;

	сред мрамор раздробен на късове безброй —
	единствена следа от прежната ти слава,
	самнитският жетвар ще вдигне сърпа свой.
P$
