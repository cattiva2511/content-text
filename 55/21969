	[* _Паметникът на Федератите_ — Стената на федератите в гробището Пер Лашез. Край нея били разстреляни много комунари (наричани също и федерати) през 1871 година.]
P>
	Това е кланицата! Тука, до стената,
	разстрелвали безбройни пленници и след това
	във онзи ров набързо трупали телата,
	но бъдещето не могли да скрият във рова.
	Петнадесет години столицата млада
	венци полага в чест на непознатите…
		Сега да вдигнем нова барикада
		наместо паметник на федератите!

	Пиедесталът тук е купчина павета —
	но за убийците е днес изисканият вкус!
	Жени, деца разстреля тук сганта проклета,
	сред другите, спокоен, падна тук и Делеклюз*…
	[* _Делеклюз._ — Активен участник в революциите от 1830 и 1848 година. Загинал геройски като военен ръководител на Парижката комуна.]
	Не подобава да ги слави нежна струна,
	не чакат те букети да им пратите;
		ще влезе в бой за бъдната Комуна
		самият паметник на федератите!

	Разбрахме ясно: буржоазията граби
	труда на работливите с неутолима стръв,
	но няма никога да ни намери слаби,
	макар че е готова да пролива кръв.
	Ще има край гладът, мизерията — също,
	пред съд когато викаме богатите.
		Ще бъде обвинение могъщо
		ей този паметник на федератите!

	Народе, тука върху всеки камък нека
	да впишем дата с името на някой мъченик!
	И този час в историята на човека
	да сложи край на робството, да бъде час велик!
	Като лавина ще се устреми тълпата,
	оръжия ще станат пак лопатите
		и повикът за сетната разплата
		ще бъде паметник на федератите!
P$
