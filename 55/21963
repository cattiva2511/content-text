P>
	Жени, признавам, че властта ви
	е съдбоносна в този свят —
	една усмивка ваша прави
	мъжа злочест или богат.

	Едничка дума, поглед хладен,
	мълчанието някой път
	нанасят удар безпощаден
	с кинжал във любещата гръд.

	Да, вие горди сте със право,
	признавам силата ви аз;
	единствено я надминава
	непостоянството у вас.

	Но всяка земна власт загива,
	ако гнетът е прекален,
	и страдащият мълчаливо
	се отстранява някой ден.

	Дори след тежката разлъка,
	дори и в безутешен плач
	аз предпочитам нашта мъка
	пред ролята ви на палач.
P$
