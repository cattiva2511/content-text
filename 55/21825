P>
	Баща на отдих благ, на сънища без име,
	догдето вън нощта тържествено покрива
	навсякъде света със сянка мълчалива,
	ела, очакван Сън, с почивка надари ме.

	Като те няма теб — и лете, както зиме, —
	превръща се скръбта във болка отчетлива;
	при мене, Сън, ела, че тя не си отива —
	с измама сладка ти от мъка избави ме.

	Притихналата нощ ми води пак рояк
	от призраци безброй сред непрогледен мрак,
	а изоставяш ти поклонника си клет.

	Ела, очакван Сън, и над главата моя
	спусни се ти сега; в отплата за покоя
	приготвих ти букет от мак и гороцвет.
P$
