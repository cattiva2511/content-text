P>
	Изпълнен съм с любов, но нямам аз покой —
	създавам повод все да се измъчвам тайно,
	нахлуват с болка в мен навред звена безброй,
	душата ми безспир с нещата свързват трайно.

	Влече ме всичко тук: и правдата-светлик,
	и мракът, който днес незнайното прикрива,
	привързан съм със лъч към слънчевия лик,
	звездите ме държат в прегръдка мълчалива.

	Слухът ми става роб на някой ритъм нов,
	цветята с аромат ми пращат ласка бърза,
	една усмивка вля в очите ми любов,
	една целувка в миг устата ми обвърза.

	Навред — окови все! Животът ми е в тях —
	в безбройни същества, обичани и мили,
	и щом ги порази светът със груб замах,
	боли ме, сякаш част от мен са отделили.
P$
