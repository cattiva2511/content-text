#	I
P>
	В ония времена се сбирахме сред здрачни
	места, със гняв, че свободата ни отне
	човекът на декември; бяхме мрачни
	като животни за клане.

	Империята свършваше. Не се свенеше,
	с убийства служеше си той окървавен,
	ала в простора „Марсилезата“ звучеше
	и всеки изгрев бе червен.

	И често пеехме, когато бяхме сбрани,
	сърцата ни туптяха в такт със песента.
	На оня, който бе подхванал песента ни,
	понявга хвърляха цветя.

	Възраждайте се, о червени карамфили,
	за да се знаем, ний ви носехме без страх;
	ще ви поемат други, с по-големи сили —
	победата ще е за тях.
P$


#	II
P>
D>
	На Т. Фере, осъден на смърт
D$
	Когато, братя мои, ме покрие
	пръстта на гроба черен и студен,
	хвърлете за последен поздрав вие
	червени карамфили върху мен.

	Под императорския гнет, помнете,
	пробуждахме протест, неудържим —
	усмивката на туй червено цвете
	ни казваше, че ще се възродим.

	А днеска в тъмнината на затвора,
	червено цвете, бодро разцъфни
	и на осъдените смели хора
	предай привет във тези мрачни дни

	Кажи им, че страната ни любима
	на бъдещето ще принадлежи;
	че този, който власт в момента има
	ще рухне пръв под своите лъжи.
P$
