P>
	Изминали са три години, откогато
	театър съм на най-жестоки боеве
	и удивлявам все света, че тъй сърцато
	понасям зло след зло по мене да снове.

	Небето е за мен единствена закрила;
	треперя зиме в студ, пристигнал отдалеч,
	а лете, току-виж, и чума се явила,
	най-малката беда е вражеският меч.

	И всичките злини, с които разполага
	Съдбата, всичко тъй стоварва върху мен,
	че за щастливец тук ще обявят веднага,
	човека от една-едничка смърт сразен.

	Не се бави, Съдба, и не отлагай само,
	въпросът не търпи хитруване, лъжи.
	Воюват всъщност тук за гробище голямо,
	решавай: на кого ли ще принадлежи?
P$
