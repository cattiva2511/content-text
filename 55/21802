P>
	Извор на тъга, поток от мъка зла,
	ручей от печал, море от скръб горчива
	ме обгръщат — в тях удавено, загива
	моето сърце, сломено от тегла.

	Горестта се впива в мен като стрела,
	ето я: вълна от Сена по-пенлива,
	извор на тъга, поток от мъка зла.

	Леят се над мен, тъй както е била
	волята на всяка буря променлива;
	все над мен — не вярвам, че ще мога жива
	да се вдигна: спускат се като мъгла
	извор на тъга, поток от мъка зла.
P$
