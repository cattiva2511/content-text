P>
	Видях те да седиш до твоя братовчедка,
	зората беше тя, сияйно слънце — ти,
	като че гледах храст пред мене да цъфти
	с прекрасни рози — ти и твоята съседка.

	Към мен погледна тя — от вашата беседка
	като че светъл лъч съгледах да блести.
	Като във дрямка ти, потънала в мечти,
	не сметна, че за теб бих бил достойна гледка.

	Остана си така, навела поглед мил,
	от себе си докрай погълната в забрава,
	нехаеща, че друг във тебе взор е впил,

	като че тази гръд любов не пожелава;
	смутен и побледнял, отминах аз тогава
	от страх, че с поглед бих покоя оскърбил.
P$
