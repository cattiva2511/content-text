P>
	Когато прозвучат вечерните камбани,
	над тихите поля в очакване смълчани,
	ако си от другар и от любов лишен,
		мисли за мен! Мисли за мен!

	Когато чуеш ти вечерните камбани,
	ще си припомниш пак гласа на любовта ни
	и той ще те зове като през онзи ден:
		Бъди със мен! Бъди със мен!

	Ако откликнат в теб вечерните камбани,
	ще ти разкажат те: сърцето ми е в рани,
	но пак оставаш ти, макар отдалечен,
		в скръбта до мен! В скръбта до мен!

	Когато екнат пак вечерните камбани,
	ще ме опиянят със пориви мечтани,
	небесен глас звучи в звъна им съкровен
		за теб и мен! За теб и мен!
P$
