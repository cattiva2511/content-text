P>
	Да любиш е добре безброй неща, с което
	ще отличиш накрай най-свидното от тях;
	бонбони, океан, разходки, звезден прах,
	девойки, лавър свеж и рози сред полето…

	Край неразцъфнал цвят да бдиш с тъга в сърцето,
	да стигаш и до плач, да се сбогуваш плах,
	а после изведнъж откриваш: „Остарях!“ —
	причината накрай да видим е прието.

	Преходните блага едва познали, в дар
	остава ни накрай един приятел стар.
	И да се разделим, случайност пак ни сбира.

	Дланта поема длан и сякаш в някой лес
	пак редом ще вървим и всеки в миг разбира:
	безсмъртен е духът, а вчера става днес.
P$
