P>
	Бе Филис с упорство тъй голямо,
	тъй ценеше своето лице:
	от Лизандър, за целувка само,
	тя поиска тридесет овце.

	После на годините развоя
	й докара равносметка зла
	и овчарят за овчица своя
	тридесет целувки пожела.

	Сетне със лице съвсем не младо,
	би предложила на този мъж
	с удоволствие и цяло стадо,
	за да я целуне пак веднъж.

	Най-подир със стадото и с крава
	би дарила тоз кръшкач проклет
	за целувката, която дава
	той съвсем безплатно на Лизет.
P$
