P>
	Часът на младостта за мене в бури мина
	и рядко виждах лъч от слънчев небосвод;
	градушка често би по моята градина,
	почти не оцеля из нея ален плод.

	Навлизам в есента на разума и ето
	че трябват ми сега лопати и гребла,
	да подравня пръстта в туй гробище, което
	изровила е тук водата придошла.

	Като че от прибой измит е чернозема:
	ще мога ли оттук мистичен сок да взема,
	потребен за цветя от мен мечтани пак?

	О скръб! О скръб! Гризат живота часовете,
	човешките сърца изсмуква таен враг —
	когато губим кръв, укрепва той, помнете!
P$
