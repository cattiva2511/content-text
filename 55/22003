P>
	Пролетта болнава тъжно прекрати
	зимата — сезона на изкуство с блага
	ведрина; у мене слабост се разтяга
	във прозявка дълга с гаснещи мечти.

	В черепа ми хладни мрачини бледнеят
	стегнат е в желязо, сякаш в саркофаг,
	подир блян в полята скитам се недраг,
	там, в мъзга удавен, секва суховеят,

	после падам ничком, луд от аромат,
	за мечтата свидна гроб с глава дълбая
	хапейки земята, гдето никне цвят,

	и на тая скука, чезнещ, чакам края.
	А пред мен Лазурът се усмихва пак,
	цвърка под лъчите птичият орляк.
P$
