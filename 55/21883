P>
	Уви! Редят се дни, и този, който мина,
	е все едно умрял, а всеки следващ ден
	на свой ред ще умре, и той едва роден,
	и половин живот е смърт наполовина.

	Амбицията зла, подтикваща мнозина,
	и гордото сърце, със порив вдъхновен,
	и нежната ръка, сърцето взела в плен —
	за всичко има смърт, след ден или година.

	По пътя се редят и бури, и скали,
	разпъвате платна, но знаете, нали,
	че всеки своя край на дъното намира…

	И тъй, мигът лети, обливайте се в пот,
	палачи сте сами на своя къс живот:
	живее се в беди, без отдих се умира.
P$
