P>
	Душата ми към челото ти, сестро, гдето в блян
	между петна бакър дъхът на есента е спрян,
	към скитащите небеса на взора ти божествен
	се вдига, сякаш в парк меланхолично девствен
	въздиша към Лазура водоскок прозрачно бял!
	Лазура ласкав на Октомври, бледо засиял
	сред локвите с унинието свое клето,
	оставил върху мъртвата вода, където
	агонията на листата впива лъх студен,
	следи от слънцето с лъча му жълт и удължен.
P$
