P>
	Приседнал върху пън, в ръката взел лула,
	печално гръб опрял на старата камина,
	очи в земята впил, разбирам: със мнозина
	и аз съм ощетен от орис твърде зла.

	Надеждата ми все без полза е била —
	у мене блян след блян подхранва без причина,
	та император в Рим по гордост да надмина
	и сякаш в миг такъв израстват ми крила.

	Но щипката тютюн на пепел щом превърна,
	в предишния си свят съм длъжен да се върна,
	повтаряйки си пак горчивите слова:

	признавам, все едно на мене ми изглежда
	да пушиш или пък да вярваш на надежда,
	дим само е това, а вятър — онова.
P$
