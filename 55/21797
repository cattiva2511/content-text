P>
	  Който е блажен
		  в любовта
		  с мисълта
	  пак да я съзре;
	  който, без да спре,
		  всеки ден
	  въодушевен
		  като мен
	  търси красота
	  в своята мечта,
	прелестна като море —
	  да ме разбере
		  най-добре
	  той е отреден.

	  Радости безброй
		  би му дал
		  този дял;
	  в нейните черти
	  нови красоти
		  вижда той
	  и със бляна свой
		  в студ и зной
	  горд, не би познал
	  мъка и печал;
	който тъй се посвети,
	  злото ще прости
		  и в мечти
	  би добил покой.
P$
