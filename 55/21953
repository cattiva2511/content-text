P>
	Духът ви е велик и мисълта ви все
	към висоти лети; като тръстики ние
	сме пред дъха ви — той за миг да ни превие
	спокойно би могъл и да ни отнесе.

	Но вашето сърце не може да внесе
	сред дружбата раздор — във него жар се крие
	и благороден нрав; и щом пред нас сте вие,
	една другарска длан дланта ще разтресе!

	Безумно смел боец сте вие — рицар с брони:
	съгледа ли дете, което сълзи рони,
	наглася го да спи във шлема си така,

	че ръкавицата, от як метал кована,
	е с допир чудно лек; дланта ви през стомана
	докосва с нежността на майчина ръка.
P$
