P>
	В доброто старо време любовта
	безкористно владееше света,
	поднесен със любов, букетът ярък
	бе равен с най-разкошния подарък:
	сърцето бе залог за ценността.

	А знаете ли вие трайността
	на чувствата взаимни в древността?
	И двадесетгодишен срок бе кратък
			в доброто старо време.

	Сега изчезна откровеността,
	преструвките се вършат с лекота.
	Отново бих повярвал без остатък
	във любовта, ако от днес нататък
	се върне пак по нашите места
			доброто старо време.
P$
