P>
	Животът е едно бодливо, остро цвете,
	красиво призори и сухо вечерта;
	прилича той на сняг сред лято над света
	или на кораб лек, разбит от ветровете.

	Това е колело, което зиме, лете
	безспирно се върти; насладата, честта,
	печалбата, ума са само суета
	и облаци, и сън, и лудост, запомнете.

	Уви, туй казвам аз — човек, добре разбрал,
	че в бяг подир такъв лъжовен земен дял
	най-хубавите дни са минали в забрава;

	и ето че сега събирам урожай
	— защото е била сеитбата такава —
	срамувам се, тъжа, разкайвам се накрай.
P$
