P>
	Паунът е такъв — разпери ли пера,
	от себе си е сам изпълнен със възхита;
	и царедворецът от всяка кралска свита
	навсякъде е роб на същата игра.

	Тържествен и надут като паун в гора,
	в двореца крачи все с усмивка дяволита,
	но не поглежда где пристъпва и залита,
	ако се промени съдбата му добра.

	Не само по това прилича на пауна —
	и той е с дрезгав глас, като от лоша струна,
	и той на добрина отвърнал би със зло,

	и той е горд, ревнив, чувствителен към хрема…
	Но нещо ги дели: паунът важност взема
	от собствени пера, а той — от облекло.
P$
