P>
	Защо рубини и позлата,
	и диаманти носиш ти?
	По тебе трябва да трепти
	едничък накит: красотата.

	Махни украсата богата,
	съвсем излишно тя блести,
	щом имат твоите черти
	такава прелест всепризната.

	Вълшебен чар е отразен
	във твоя поглед вдъхновен;
	украса нямай — и без нея;
	извършваш чудеса със мен:

	изгарям цял, а после леденея,
	ума си ще загубя чак,
	от ревност и любов лудея,
	умирам и възкръсвам пак.
P$
