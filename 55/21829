P>
	Свещени хълмове, чрез вас остава
	сега едничко името на Рим;
	превръщат се във прах неуловим
	постройките на древната ви слава.

	Под рухналите арки не минава
	сега в триумф трибун несъкрушим.
	Останки, пръскате се като дим,
	тълпата ви ограбва, разпилява!

	Нима със всеки камък и гранит
	ще стори тъй безмилостното време?
	Тогава трябва да съм по-честит:

	щом времето успява да ни вземе
	дори такива трайни красоти,
	и мъката ми то ще прекрати.
P$
