P>
	Догдето ти, Баиф, безспирно търсиш брод
	към добродетелта и трудиш се сърцато,
	и жаждата гасиш с напитката, която
	от музите във дар получил Хезиод,

	замислен, гледам как под ясен небосвод
	по склона на Сабу лозя растат богато
	и слънчевия лъч превръщайки във злато,
	към синьото море Лоара следва ход.

	Понякога вървя посред горичка млада
	или край ручей чист се радвам на прохлада,
	за да се отвлека от грижа най-подир,

	но не успявам все самичък да остана:
	Амур навред е с мен, пристига без покана
	и с него си шептим един на друг безспир.
P$
