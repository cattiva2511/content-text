P>
	Всяка нощ не спя и мисля само за оная,
	от чиято красота по-свежа аз не зная,
	пред четиринадесетгодишна би могла
	младолика да изглежда; сякаш със крила
	моето сърце въззема в ласкава омая.

	Заговори ли, речта й ми отваря рая,
	има нежна гръд, с черешка мъничка на края —
	нямам ли причина аз за мъки и тегла
			всяка нощ?

	Нейното сърце с любов успях да обладая,
	тялото й само на съпруг ревнив е пая.
	Но готов съм да помогна в участта му зла:
	нека вземе той сърцето, но да би била
	нежната й плът при мене, в тая моя стая
			всяка нощ.
P$
