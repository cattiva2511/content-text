P>
	А девственият, жив и хубав, този ден
	ще ни разкъса ли с крилото си пияно
	туй езеро от лед, под сянката простряно
	на полет ведро чист и неосъществен!

	Че лебед бе препи възвишен, но смутен,
	си спомня в самота и се спасява рано,
	гдето, невъзпял пространството, побрано
	в безплодна зима, бе проблеснал отегчен.

	Разтърсва шия сам със бялата агония,
	в която го държи околността, но гони я
	и я отрича той, покрил с пера пръстта.

	Видение, за миг проблеснало пред тебе, да
	замръзне в сън студен с високомерността
	на тъй излишното изгнание на лебеда.
P$
