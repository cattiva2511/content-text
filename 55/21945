P>
	С тази местност сякаш че сте дружки,
	сякаш че в потайните места
	този лес създава теменужки
	от душевната ти чистота.

	Утрото напомня възрастта ти;
	щом сърцето в порив чист тупти,
	свързва се чрез нишки непознати
	с чудните природни красоти.

	Цялата възторжена поляна
	в твоя чест празнува този ден;
	туй е ореол за тебе, Жана,
	туй е рай, за тебе отреден.

	Всяко клонче, всеки цвят в тревата,
	всички искат да погледнеш тях —
	всичко тук долавя добротата
	в песните ти, в твоя смях.

	Жана, ти така омайваш всички
	в дебрите на този горски кът,
	че към теб надничат малки птички
	от гнездата си край твоя път…
P$
