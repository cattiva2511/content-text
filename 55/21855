P>
	Говорят ми: „Ронсар, любимата ти няма
	черти, каквито ти й даваш.“ Виждам сам,
	че просто полудях; признавам си без срам:
	навярно сбъркал бих красива с грозна дама.

	Където хладен ум запазва власт голяма
	над чувствата, любов не процъфтява там.
	Като същински луд е влюбеният, знам,
	защото любовта безумство е за двама.

	Потърсва красота призната от света
	разумният човек — на предпазливостта
	предимство дава той, възторгът му е поза.

	А как да преценя, та аз съм заслепен
	изцяло от страстта, нощта за мен е ден
	и бих приел бодил за най-красива роза.
P$
