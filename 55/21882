	[* _Към краля_ — Анри IV.]
P>
	Затуй, че никой друг не може тъй умело
	страната ни от зло съвсем да изцери;
	че бяхте твърд и зрял на младини дори;
	че този мир мечтан е само ваше дело;

	че Франция накрай освободихте смело
	от змея — с огнен дъх земи да не гори, —
	успехът ви, добит с усилия добри,
	с корона увенча достойното ви чело.

	Но че сте поздравен от моите слова,
	признайте, кралю мой, най-ценно е това
	сред вашите блага, достъпни за малцина.

	Прославят ви навред, но със успех менлив,
	невзрачните творби живеят по година;
	Малербовият стих остава вечно жив.
P$
