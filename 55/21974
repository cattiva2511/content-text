P>
	За да се веселят, моряците улавят
	по някоя от тях — от птиците безброй,
	които с полет лек над борда се явяват
	и кораба следят във бури и в покой.

	Горкият албатрос — поставят го на борда,
	а той — в лазура цар — видът си в миг мени
	безпомощна сега е тази птица горда,
	крилата си влече като гребла встрани.

	Преди красив, сега насмешка предизвиква!
	Несръчен, грозен, вял по дъсчения под.
	Един моряк лула във човката му втиква,
	а подражава друг на куция му ход…

	Поетът е събрат на този принц небесен —
	не трепва пред стрели и бури, но, уви,
	когато сред шума тук долу е пренесен,
	гигантските крила му пречат да върви.
P$
