P>
	Умея стихове да правя. Хората
	от моя глас са очаровани дори.
	Каквито и да бъдат сумите, с пари
	не биха ми платили за умората.

	Докоснах всяко нещо из просторите,
	познавам тежки дни и часове добре,
	не спрях пред нищо, но кажи, къде се скри
	Сполуко, на кого си ти изгората?

	Съзирам магазини, фракове, глави
	с цилиндри, чекове, в които щастието
	пред шест поредни нули радостно върви…

	И чудя се: макар че с всички господа
	съм равен и че те ми казват здрасти, ето —
	за мен не стигат дини, слънце и вода.
P$
