P>
	Настъпва чуден миг, изпълнен с аромат:
	като кадилница е всеки цвят — ухае;
	от звуци и от дъх вълшебна смес това е;
	меланхоличен валс и виене на свят!

	Като кадилница е всеки цвят — ухае,
	цигулка с тъжен глас изплаква стон крилат;
	меланхоличен валс и виене на свят!
	Като открит олтар небето в плам сияе.

	Цигулка с тъжен глас изплаква стои крилат;
	безкрая пуст и чер сърцето не желае!
	Като открит олтар небето в плам сияе,
	а слънцето умря сред локва с ален цвят.

	Безкрая пуст и чер сърцето не желае,
	от миналото то извлича благодат.
	А слънцето умря сред локва с ален цвят…
	В мен споменът за теб едничък лъч сега е!
P$
