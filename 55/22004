P>
	Плътта тъжи, уви, и чел съм всяка книга…
	Да полетиш!… Далеч!… Ламти да се издига
	във полет птица там — сред пяна и небе!
	Не сдържа туй сърце ни паркът, който бе
	във поглед отразен, о нощи, нито тази
	самотна светлина над листа, който пази
	със чиста белота покоя си нечут,
	ни младата жена с кърмаче в своя скут.
	Потеглям! Котва в миг ще вдигне парахода,
	ще люшне мачти той към тайнствена природа!
	Невярна може би е скуката, но пак
	размахва кърпа тя — за сетно сбогом знак!
	А мачтите пред мен, които канят бури,
	във гибел може би тайфунът ще катури.
	Без мачти, в самота и без весла в ръце…
	Но слушай песента моряшка, о сърце!
P$
