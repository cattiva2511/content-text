P>
	Мислителю, човече, допускаш ли, че ти
	единствено си мислещ сред пъстрата вселена?
	Та свободата твоя навред е окръжена
	от сили непонятни с невидими черти.

	Животното е дребно, но ти го зачети!
	С душа е всяко цвете в природата зелена;
	в металите незнайна любов е въплътена;
	„Чувствително е всичко!“ И може да мъсти.

	Очи и от стената във тебе са се взрели!
	В материята има от думи смисъл строг…
	Недей да я използваш за недостойни цели!

	И в същество невзрачно се крие някой бог;
	и както взор пробягва в полуоткрита клепка,
	пречистен дух невидим из камъните трепка!
P$
