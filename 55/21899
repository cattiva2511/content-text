P>
	Каква тълпа пред входа е събрана!
	Лакеи трупат се от край до край!
	Поискаш ли да влезеш вътре, знай:
	ще ти дотрябва сигурна охрана.

	Накрай преминах този праг богат —
	какво благоволение за мене!
	Със кадифе, коприна и брокат
	отвътре храмът пищно украсен е.

	И колко свещи смесват светлини!
	Край мъртвия, от двете му страни,
	велможи бдят, отрупани със злато…

	Кажете, хора със надменен ум,
	по-малко ли умирате, когато
	умирате с такъв разкош и шум?
P$
