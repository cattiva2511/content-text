P>
	Тринайстата дойде… Не, първата яви се,
	едничката… или едничък е мигът?
	Дали си първата? Последната ли ти си?
	Обичал съм за пръв или за сетен път?

	Обичай този, що на тебе посвети се;
	обичах я — за мен очите й блестят:
	то бе Смъртта — или Умрялата… О плът
	със Ружа във ръка!… О белоснежен бисер!

	Светице от Помпей, пожар в дланта ти бе.
	Лилава роза — цвят на крехката Гудула*:
	[* _Гудула._ — Католическа светица, покровителка на Брюксел.]
	откри ли своя кръст в пустинното небе?

	От бели рози дъжд се лее в този ден,
	видения безброй, за боговете хула:
	— Светица в бездната по-свята е за мен!
P$
