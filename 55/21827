P>
	Нощта за мен е миг, денят ми пък се бави,
	отбягвам любовта и все вървя след нея,
	към себе си жесток, за нежности копнея
	и търся сенчест хлад под тлеещи жарави.

	В безсилен порив все размахвам мишци здрави,
	изгаряйки от страст, в уплаха леденея,
	стоя, а бих летял във бяг след мойта фея,
	в тъмата виждам лъч, светликът в мрак ме дави.

	На вас принадлежа, но без да бъда свой,
	свободен съм наглед, но свързват ме безброй
	вериги — във затвор без жал държат ме те.

	Едва ли има тъй неутешим човек —
	така ме нарани и ми отказва лек
	стрелецът сляп с лъка, жестокото дете.
P$
