P>
	Догдето се въртиш, танцуваш до насита
	с лице и със сърце под маска скрити пак,
	вълнуван от любов, пристъпвам сякаш в мрак
	и в мене студ със зной се сменя и преплита.

	Сред карнавала ти изглеждаш тъй честита,
	а аз въздишам все, напразно чакам знак,
	като обезумял или като хлапак,
	и времето така безплодно си отлита.

	Послушай ме, сега не ми обръщай гръб,
	отчаян съм съвсем и при такава скръб
	желая да умра, преситен от измами.

	Ако не виждаш туй по моите очи,
	във скръбния ми зов дано да проличи:
	след моето сърце вземи и песента ми.
P$
