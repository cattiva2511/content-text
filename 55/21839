P>
	Повярвай ми, Баиф, и направи замяна:
	с дворец смени Парнас; наместо лавър свеж
	торба вземи в ръце; не пей, а със брътвеж
	ласкател ти стани посред тълпа засмяна.

	Така ще си приет сред групичка отбрана —
	с поезия дотам не ще се добереш;
	стани от днеска шут, чираче, ако щеш,
	не казвай: искам с чест, без полза да остана.

	Да изоставим, чуй, бъбривите Сестри
	със Аполон сами в словесните игри:
	с единствен дар при тях — със лаври — се сдобих.

	За сделки щом е реч или за хумор плосък,
	то всеки господар е със уши от восък,
	но със железен слух е, щом дочуе стих.
P$
