P>
	В оная зала щом се появихте, мила,
	и впуснахте се в танц със дружки, вечерта
	превърна се на ден — тъй ярко заблестя
	във погледа ти лъч, изгрял с вълшебна сила.

	Шумеше кадифе, раздипляше се свила,
	балетът се изви, притихна, полетя
	напред, назад, навред разпръсна красота:
	река Меандър тъй се вие, гръд открила.

	За кратко беше кръг, подир това — квадрат,
	та сякаш промени и ритъма познат,
	накрай наподоби на жеравите строя.

	Танцувахте… Греша! Та всяка стъпка твоя
	същински полет бе в незнайни висоти,
	в богиня сякаш бе преобразена ти.
P$
