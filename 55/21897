P>
	Дори да се оплаквам ден и нощ,
	че жертва съм на тайнствена омая,
	дори с кръвта си да опиша тая
	любов, обзела ме с огромна мощ,

	не видите ли образа си мил,
	от който моят дух докрай обзет е,
	не бихте смогнала да разберете
	защо далеч от вас съм тъй унил.

	По своя собствен поглед по-добре,
	отколкото по думите в писмото,
	ще прецените моя плам, защото
	във думи той не ще се побере.

	Лицето ви ще потвърди само
	какво тъй силно ме е завладяло:
	бих бил разбран, ако пред огледало
	четете вие моето писмо.
P$
