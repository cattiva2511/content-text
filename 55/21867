P>
	През Алпите веднъж премина моят път —
	говоря за частта от Алпите, която
	над облаците чак достига, — беше лято,
	но още бе дебел навсякъде снегът.

	Догдето повървях из този хубав кът,
	останах поразен от нещо чудновато;
	навсякъде в света известно е: когато
	огрее топъл лъч, стопява се ледът.

	Невероятно бе това за мен, не крия,
	снегът във огън бе — в противната стихия;
	когато го допрях, снегът ме изгори;

	от слънцето снегът съвсем не се стопява
	и сякаш обкръжен от огън бях тогава,
	но без да пламна — той ме заледи дори.
P$
