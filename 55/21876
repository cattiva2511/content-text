P>
	В развихрената тук война междуособна,
	и дребен, и голям, увлечени в борби,
	вилнеят тъй, че меч в страната се заби
	и глъхнат градове под тишина надгробна.

	Вървя и виждам как омраза безподобна
	е бълвала без жал убийства, как съдби
	са рухвали за миг; и още, може би,
	земи ще тънат в кръв заради мъст злокобна.

	Любов, Съдба, уви, смирете този бяс,
	та да се възцари мирът навред у нас —
	нали заради мен — човека — пламна спора?

	Помагай ни, Любов, сложи на злото край!
	Съдба, не може тъй, промяна вече дай,
	че инак нито спор ще има, нито хора.
P$
