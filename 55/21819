P>
	[* _За Наварската кралица._ — Маргьорит д’Ангулем, сестра на френския крал Франсоа I, била кралица на Навара.]

	Гонят ме заемодавци; то се знае,
	вашето писмо им дадох оня ден:
	„Сир Мишел и Сир Бонавантюр, това е
	писано от кралската сестра до мен.“
	И внезапно, с тон напълно променен
	„Сир“ започна всеки да ме назовава.
	Златно листче! Заем нов и без забава
	и единият, и другият от тях
	(дума на търговец!) обеща; тогава
	(дума моя!) пак да взема обещах.
P$
