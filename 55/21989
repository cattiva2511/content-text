P>
	Прекрасно във зори е Слънцето, догдето
	изпраща ни привет като същински взрив!
	— Блажен е, който би го поздравил, щастлив,
	при залеза — от блян по-бляскаво прието!

	Под взора му бразда и цвят — какво ли не —
	ще се разгърне: тъй пулсира и сърцето…
	— Да бързаме натам, че късно става, ето,
	в ръце да задържим единствен лъч поне!

	Преследвам го, но Феб отдръпва се далече;
	неудържима нощ се разпростира вече,
	печална, влажна, нощ с въздишки, с мрак дълбок,

	и миризма на гроб облъхва ме, когато
	докосва моят крак край глъхнещото блато
	нечаканата хлад на охлюв и жабок.
P$
