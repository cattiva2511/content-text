P>
	Любима, гръд до гръд се притисни към мен
	да вдъхна твоя дъх, целувай ме с наслада,
	целувки дай ми сто, не, по-добре хиляда:
	не се смирява страст със брой ограничен.

	Целуван ме — защо да чакаш оня ден,
	когато вместо дар за свежестта си млада,
	целувка от Плутон ще имаш за награда
	на своя образ нов — от старост похабен?

	Такава — жива — ти горещо целуни ме,
	в забрава отмалей, заеквай, мойто име
	невнятно изречи, в прегръдката ми мри,

	а в твойта аз ще мра, но съживи се сетне,
	за да ме съживиш… И кратък ден дори
	е по-добър от нощ: усмихвай се — да светне!
P$
