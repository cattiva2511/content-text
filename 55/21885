P>
	* * *

	От досадник как да се спасите знам.
	Жертвувайте сума неголяма,
	сетне обещавам ви успех голям:
	заем дайте му — и ще го няма.


	* * *

	Малерб божествения тук почива,
	бе стар, заплата нямаше добра,
	умря във бедност. Времена такива —
	днес аз живея, както той умря.


	* * *

	За Гийом до днес не е било
	казано ни хубаво, ни зло,
	ни мира е искал, ни войната;
	ту с изпъчен, ту с прибран корем,
	бил шейсет години на земята,
	сякаш го е нямало съвсем.
P$
