P>
	Недей да спиш, Мари, стани, ленивке млада:
	дочувам песента на чучулига вън,
	на славея гласът излива в сладък звън
	любовния си зов сред ранната прохлада.

	Побързай, да вървим към росната ливада,
	където снощи ти седя на онзи пън
	и аз ти пожелах един прекрасен сън
	да влее през нощта в покоя ти наслада.

	А ти подир това тържествено се кле
	да ме превариш днес, да се събудиш първа;
	но утринният сън над теб е свел криле,

	към мене твоят взор все още не надзърва.
	Ще нацелувам аз уста и гръд дори —
	ще те науча тъй да ставаш във зори.
P$
