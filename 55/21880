P>
	Хубост, грижо моя, както океана
	прилив, сетне отлив, люшка ви безспир;
	трябва да решите, че часът настана:
	ще реша раздяла инак най-подир.

	Погледът ви има чар с голяма сила,
	свободата моя застрашава тя,
	но за да остана неин пленник, мила,
	и любов е нужна редом с хубостта.

	Щом като успеха близък ми изглежда,
	все изникват пречки — всякакви са те;
	Пенелопа нощем тъй разплита в прежда
	плетката, която денем изплете.

	Но това, госпожо, ще ви злепостави —
	трябва да изпълниш, щом си обещал.
	Ако отречете, зле е паметта ви,
	ако не — петните думата си с кал.

	Винаги съм смятал, че смъртта едничка
	би могла накрая да ни раздели,
	но не би — виновна ще сте си самичка:
	клехте ми се вие, помните, нали?
P$
