P>
	* * *

	Когато, зарад своята съпруга,
	Орфей се спуснал и във ада чак,
	там всеки изоставил грижа друга,
	но не да слуша, а да види как
	изглежда този истински чудак,
	готов зарад жена си да пострада.
	Плутон се трогнал: „Ще я пусна, брей!“
	но сетне върнал Евридика в ада,
	че симпатичен станал му Орфей.


	* * *

	Този свят пиеса дълга е, в която
	всеки има роля за живота свой.
	Виж — на сцената са с облекло богато
	големци, министри, съдници безброй.
	Ние пък — народа — зяпаме от края,
	в дъното сме и наградата е тая:
	плащаме си за спектакъл нежелан.
	Щом ви дойде ред и вие ще го сторите…
	И когато фарса лошо е игран,
	за парите си освиркваме актьорите.
P$
