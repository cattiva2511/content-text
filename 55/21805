P>
	Едничка моя обич, моя радост и любима,
	понеже трябва да съм все от вас отдалечен,
	утеха и разтуха няма никакви за мен
	и само споменът за вас в света ми смисъл има.

	Надежда вдъхва той, че пролет сменя всяка зима,
	макар че с мъка аз посрещам всеки идващ ден,
	едничка моя обич, моя радост и любима,
	понеже трябва да съм все от вас отдалечен.

	Сърцето ми, изпълнено със скръб неутешима,
	не се смири с раздялата, при вас остана в плен
	и тъй от него дотогава аз ще съм лишен,
	догдето пак не видя хубостта ви несравнима,
	едничка моя обич, моя радост и любима.
P$
