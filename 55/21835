P>
	Полезно е, Паскал*, конклав** да видиш сбран
	[* _Паскал._ — Кралски летописец.]
	[** _Конклав._ — Събрание на кардинали, избиращо папа.]
	край залата мини в онази малка стая —
	за кухня и за хол използуват я, зная,
	натясно там седят край пълния стакан.

	Да видиш хора все почтени, с бляскав сан,
	забравили сега за ада и за рая,
	да водят спор горещ, в очакване накрая
	за сметка на един да бъде друг избран.

	Да видиш из града тълпи въоръжени;
	с вик: „Папа е избран!“, наемници-хиени
	да грабят цял дворец; но най-полезно тук,

	Паскал, е да съзреш раздора в тези зали
	и как корят един или ласкаят друг
	и се продават пак за злато кардинали.
P$
