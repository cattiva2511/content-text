P>
	По слоновата кост е минала такава
	ръка на майстор вещ, че виждат се гори
	колхидски и Язон с Медея и искри
	самото Руно там — над стела величава.

	Край тях е легнал Нил — начало който дава
	на всичките реки; опиянени три
	вакханки, във ръце с лозници най-добри,
	обкичват волски впряг и буйстват до забрава.

	Надолу — кървав бой и млад герой убит,
	когото носят с чест на неговия щит,
	и плач на майка… Кой скръбта й ще измери…

	А вместо дръжки — две тела, превили гръб,
	опрели твърда гръд на лъскавия ръб…
	Бездънна ваза — съд за жаждущи химери.
P$
