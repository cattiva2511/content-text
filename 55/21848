P>
	За да се съхрани от век на век представа
	за чувствата към вас, пламтели у Ронсар,
	за да се помни как изгарял в буйна жар
	като обезумял пред красота такава,

	през бъдни дни от син на внук да се предава,
	че вашият дълбок, неописуем чар
	на мислите му бил изцяло господар —
	невехнещи цветя Ронсар ви подарява.

	Зеления си цвят ще пазят дълго те,
	безсмъртие чрез мен сърцето ви постига:
	достойно моят стих за да ви почете,

	чрез добродетелта прослава ви въздига
	и ще живее тя и още ще расте,
	остане ли в света поне едничка книга.
P$
