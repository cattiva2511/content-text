P>
	Да гони всеки спомен и мисъл уточнена
	на златна ос от него да бъде закрепена —
	неясна и тревожна, но без да й личи;
	мечтата мимолетна да увековечи,
	от красота и правда съзвучия да сплита,
	да слуша своя гений и други да не пита;
	да плаче и се смее безцелно, в самота,
	и от едничка дума, усмивка, взор, мечта
	да пресъздава чудо, дарено с власт могъща,
	сълзата в бисер да превръща:
	това е за поета страстна цел,
	живот, богатство, порив без предел.
P$
