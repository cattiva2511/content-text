P>
	Уви, къде е туй презрение, с което
	незнайната съдба да срещна бях готов?
	Защо не праща днес безсмъртието зов
	към моето сърце в униние обзето?

	Къде е радостта от Музите, догдето
	ги водех в ясна нощ, изпълнен със любов,
	върху зелен килим на танци с порив нов
	и грееше над нас луната от небето?

	Съдбата ми сега съвсем ме победи,
	да се владея сам мечтаех аз преди,
	а ето че съм роб на хиляди несгоди.

	Не ме е грижа днес за бъдещите дни,
	божественият плам със пепел се смени
	и музите странят от мен, а друг ги води.
P$
