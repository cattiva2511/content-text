P>
	Какъвто вечността в сам него го превръща,
	Поетът, с меч в ръка, зове в далечина
	века си ужасен, загдето не позна,
	че в тоя странен глас смъртта е всемогъща!

	Във ангела преди съзряха хидра съща —
	а изясни речта на тези племена —
	и назоваха те с позорни имена
	на черна смес това, което го поглъща.

	На твърд и небеса враждебни срамен грях!
	Идеи завеща и барелеф от тях
	ако не създадем за По, тогава где ли?

	Отломък паднал тук след бурни съдбини,
	гранитът як поне да възвести предели
	на Светотатство зло във бъдещите дни.
P$
