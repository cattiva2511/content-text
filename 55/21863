P>
	Измършавях съвсем, когато ме съзрете,
	със скелет може би ще ме сравните чак;
	беляза ме смъртта без жал със своя знак:
	от страх потръпвам, щом погледна си ръцете.

	Дори и Аполон при мен да доведете,
	не би ме излечил; не ще те видя пак,
	о, Слънце, сбогом! Аз съзирам само мрак,
	вървя към пустота, със мене се простете.

	И всеки, който мен — болника — е видял,
	си тръгва насълзен и моята печал
	опитва да смекчи, целувайки горещо

	очите ми, но в тях надежда не гори.
	Прощавам се със вас, приятели добри,
	уви, а бих желал да ви помогна с нещо…
P$
