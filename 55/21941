P>
	На някого поднася
		душата в дар
	дъха си, песента си
		и своя чар;

	отдава нови сили
		и пролетта
	във рози и в бодили
		за любовта;

	април украса дава
		за всеки дъб,
	а пък нощта — забрава
		за тежка скръб;

	небето праща птички
		в поля, в гори,
	росата къпе всички
		цветя в зори;

	вълната, в страст метежна,
		след буен бяг,
	дарява ласка нежна
		на своя бряг;

	а аз ти давам — ето,
		вземи го ти —
	най-ценното, което
		у мен цъфти!

	Вземи самата мисъл
		за теб сега,
	която тук съм вписал,
		уви, с тъга!

	Вземи от мен привети,
		мечти безброй
	и всеки лъч, що свети
		в живота мой!

	Възторзите, родени
		в съня ми тих,
	и ласките, стаени
		във моя стих!

	Духа ми, литнал жарко
		към нов простор
	подир звездата ярка
		на твоя взор!

	И музата ми клета,
		която, виж —
	от скърби е обзета,
		щом ти скърбиш!

	Вземи жарта голяма
		на моя зов —
	в гръдта ми друго няма
		освен любов!
P$
