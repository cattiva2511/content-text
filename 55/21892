P>
	Пред мене мрачен гарван грачи
	и сянка някаква снове;
	лисица с невестулки две
	притичват вместо минувачи;
	без кон останах сред поле,
	лакеят ми пък падна зле;
	отекна гръм, след него — втори;
	яви ми се незнаен дух;
	Харон да ме повика чух;
	пред мен земята се разтвори.

	Към извора поток се връща;
	по кулата се качва бик;
	скалата пусна кръв за миг;
	усойницата вълк прегръща;
	пресякла полета му смел,
	змия разкъсва цял орел;
	бушува огън в ледовете
	и слънцето е тъмнина;
	ще падне бледата луна;
	дървото ходи — я го спрете…
P$
