P>
	Обиколих земята, бях из нея
	навред — обходих суша и море;
	Ерусалим, Египет, Галилея
	и Сирия съм опознал добре,
	и Кайро; споменът ми ще сбере
	пристанища, где всеки бива,
	изпълнени със стока най-красива,
	а платовете — като ги сравниш,
	ще видиш: френските не са такива,
	но няма нищо равно на Париж.
	Над всички градове ще го възпея,

	с възхита всеки в него ще се спре,
	развлича го на Сена водолея
	и птичка тук гнездото си ще свре,
	и плодове човек ще набере,
	а пътникът от мъка жива
	е завладян, когато си отива…
	Огледай се и ще се съгласиш:
	да се отрича чуждото не бива,
	но няма нищо равно на Париж.

	Като че надарен от чудна фея,
	успява всичко той да побере:
	и знатния със замък, и плебея;
	дете се ражда, щом старик умре;
	в пресита как човек да избере
	кое изкуство тук надвива?
	Обилие в съзвучие прелива,
	повторих го и ще го кажа триж:
	навред съм виждал жар трудолюбива,
	но няма нищо равно на Париж.
P$
