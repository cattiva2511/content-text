P>
	Какво ще правим, Горд? Ще имаме ли мир
	Ще спре ли най-подир раздора по земята?
	Или ще продължи навсякъде войната,
	която мъчи днес народите безспир?

	Оръжия дрънчат, коне пръхтят край нас,
	говори се за бой, за плячка, за победа
	и тръбен зов ехти; където и да гледа,
	човек съзира кръв и чува гневен бяс.

	Живота ни крале редят за свои цели,
	а след като имот и кръв са ни отнели,
	да ги възвърнат те не биха и могли.

	Нещастни сме, уви, родени в дни такива,
	изцяло под властта на сила нечестива,
	за други е честта, за нас — бедите зли.
P$
