P>
	Природата е храм; колони живи в хор
	понякога шептят — заслушан в тях, човека
	сред лес от символи блуждае без пътека,
	разглеждан все от тях с познат и близък взор.

	Като безброй еха, в които разни думи
	откликват и накрай се сливат във една
	просторна широта от нощ и светлина,
	прилягат си бои и звуци, и парфюми.

	Парфюми има, знам, със чар на детска плът,
	със звучност на обой, със цвят като морава —
	а други на греха богатствата таят

	и безконечното пробивност им създава,
	например мускус гъст, и амбра, и тамян —
	възпяват те духа и неговия блян.
P$
