P>
	Кажи, Лоара зла, защо нападна мен?
	Във песни моят глас възхвала ти отдава;
	когато връхлетя над лодката ми здрава,
	гнева ти от какво е бил възпламенен?

	Да бях поднесъл аз през безразсъден ден
	поне един куплет на чужда речна слава —
	на Ганг или на Нил, или на Рейн, — тогава
	гнева ти бих разбрал, макар и прекален…

	Пиндаре, ти сгреши, водата стойност няма
	на първи Елемент; и полза по-голяма
	земята всеки ден поднася ни във дар…

	Лоара, ти не спря и пред убийство даже
	с честолюбива цел — след време да се каже,
	че в твоите води удавил се Ронсар.
P$
