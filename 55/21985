P>
	Погледай ги, мой дух — ужасни са, нали?
	Като че кукли зов долавят, недочули,
	чудати са като същински сомнамбули,
	със празен поглед, впит в неведоми мъгли.

	Свещената искра в очите им я няма
	и към небето те са вдигнали глави,
	не виждам ни един наведен да върви,
	унесен във мечти или в тъга голяма.

	Минават тъй сред мрак безкраен, чийто хлад
	на вечния покой е роден брат. О град!
	Догдето покрай нас се веселиш, догдето

	наслади търсиш пак, до безразсъдство млад,
	я виж — вървя и аз, но питам, взрян назад:
	какво ли търсят все слепците по небето?
P$
