P>
	Прекрасен мир, звезда между звездите,
	ти липсваше ни, за да сме честити,
	но днес се връщаш в нашата страна;
	подлец е този, който тебе мрази
	и който не желае да запази
	над нас чудесната ти светлина.

	Понеже мощ в ръката ти се крие,
	стори така, че да живеем ние
	през новата година в мирни дни;
	в сърцата на французките велможи
	духът ти нека да се разположи —
	раздорите им в дружба превърни.

	Във всяка тяхна ризница богата
	да сбира своя сладък мед пчелата
	и паяк тънки нишки да тъче;
	от меча нека сърп да се направи,
	човекът не със лаври да се слави,
	а с клонче от маслиново дръвче.
P$
