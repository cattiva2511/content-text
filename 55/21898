P>
	Един умира по причина,
	че не получил орден нов,
	от ревност друг почти почина,
	а аз умирам от любов.

	Самият Прометей, когото
	наказа Зевсов гняв суров,
	не мре, със орлов клюн в бедрото,
	а аз умирам от любов.

	Така, далеч от всички хора,
	Тирзис* със своя тъжен зов
	[* _Тирзис._ — Един от овчарите на Вергилий (VII еклога).]
	разпръсваше печал в простора,
	а аз умирам от любов.

	Тирзис и мрамора успял би
	да трогне; екът е готов
	да умножава тези жалби,
	а аз умирам от любов.
P$
