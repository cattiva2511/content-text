P>
	Готов съм да простя на този кротък бяс,
	погълнал в празен труд от възрастта ми млада
	най-хубавите дни срещу една награда:
	да знам, че съм живял в заблуда час след час.

	Готов съм да простя на този сладък глас —
	единствен носи той сред грижите наслада,
	единствен в буря зла, която ме напада,
	придава ми кураж и не треперя аз.

	„Да пишеш прекали“ — ми казват много хора,
	но стиховете днес за мене са опора;
	безумство бяха уж, а мъдрост в тях прозрях;

	раняваха преди, а дават сила нова:
	тревожеха — сега са противоотрова,
	за мъката си цяр намирам само в тях.
P$
