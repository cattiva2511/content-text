P>
	Да дириш Рим във Рим пристигнал си, човече,
	и нищичко от Рим във Рим не виждаш ти.
	Старинните дворци, които посети,
	и арки — туй е Рим, а друго няма вече.

	Погледай: беше той достигнал тъй далече,
	че цялата земя владееше почти,
	но времето накрай и него укроти
	и гордостта му в куп развалини се свлече.

	Единствен само Рим е паметник на Рим
	и Рим в борбата с Рим е пак непобедим.
	Виж Тибър, който в бяг към морски бряг отива,

	е тук като преди. Така върви светът:
	което е под ключ, от времето загива,
	ала ще устои, което е на път.
P$
