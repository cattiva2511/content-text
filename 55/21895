P>
	Меланхоличен съм и мързелив, това е:
	в леглото си лежа, загърнат през глава…
	Тъй заекът е свит на някоя тава
	или пък Дон Кихот, когато си мечтае.

	Душата ми във мир отдъхва и нехае
	за всякакви войни в Италия — каква
	съдба граф Палатин ще има след това…
	Да се тормози друг със тях, ако желае!

	В безделието аз намирам толкоз чар!
	Не може ли насън да взимам всичко в дар
	и без това расте шкембето ми голямо.

	Тъй мразя всеки труд, че своята ръка
	измъкнах, Бодуен, едвам и с мъка само
	за тебе се навих да драсна стих така.
P$
