P>
	О моя книго, тъй съдбата отреди:
	догдето аз съм жив, оставаш непризната.
	Не мине ли човек с Харон отвъд реката,
	напразно би мечтал, че ще се утвърди.
	Но мислите ми в теб читател ще следи
	след векове и тук, загледан в долината,
	ще се учудва как тъй малка, непозната
	такъв голям поет могла е да роди.
	Дерзай, о, книго, виж — човекът жив ни дразни,
	добрите му дела и мисли са напразни,
	ала подир смъртта сравняваме го с бог.
	Не дава завистта за живите прослава,
	но щом човек умре, замлъква съдник строг
	и почести без злост потомството отдава.
P$
