P>
	Във книгата на мислите ми пряма,
	изливайки сърцето си, открих
	една история на жребий лих,
	една преливаща от сълзи яма.

	Преследването на мечта голяма,
	картината на Нежност — пристан тих
	във книгата на мислите ми пряма,
	изливайки сърцето си, открих.

	Сърцето ми я търси — все я няма!
	Със капки пот обилни се сдобих,
	на труд и грижи само бях жених
	и ненапразно с мъката сме двама
	във книгата на мислите ми пряма.
P$
