P>
	Посаждам в твоя чест дървото на Кибела*.
	[* _Кибела._ — Богиня на Земята, майка на Юпитер според древноримската митология.]
	Ще спомня тоя бор за тебе в студ и зной;
	вдълбах на него знак за любовта ни — той
	ще расне и смъртта не би ни го отнела.

	Бъдете, фавни, страж — мечтата моя смела
	пазете занапред, за да расте в покой
	и свежа да е пак подир лета безброй,
	и в есенна мъгла, и в зима среброчела.

	Овчарю, тоя бор за мен е божество;
	когато идваш тук, ливадата зелена,
	на него слагай знак — да знаят от какво

	съм страдал: от една любов несподелена;
	поливай с мляко, с кръв от агне туй дърво
	и казвай, че свещен е борът на Елена.
P$
