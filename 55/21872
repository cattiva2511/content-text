P>
	Защо поглеждаш тъй към всяко огледало
	и вярваш му, че то лика ти ще съзре?
	Към мен се обърни — ще видиш по-добре
	какъв божествен чар небето ти е дало.

	По старото дърво, в дъга извито цяло,
	че веят ветрове, човек ще разбере;
	ще знаеш за мощта на бурното море
	по туй, което то в брега е издълбало.

	Смъртта ми най-подир дано те увери,
	че си красива — туй заплашва теб дори:
	за Нарцис знаеш — как от момък станал цвете.

	Не се оглеждай ти, опасността помни,
	че може нрав студен и теб да промени —
	не в цвете, а в скала, сама пред ветровете.
P$
