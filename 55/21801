P>
	Песни пея за самозащита —
	иде ми да плача от тъга,
	но не знае никой досега
	колко скръб сърцето ми изпита.

	Да се крия, туй е щит за мен:
	не съчувствува светът на скръб,
	колкото си по-опечален,
	толкоз по ще ти обръщат гръб.

	Затова с въздишка жаловита
	не издадох колко тъжна бях,
	а прикривам своя плач със смях:
	без да търся рима гласовита,
	песни пея за самозащита.

	Не показвай, че скърбиш — каква
	полза от откритата печал?
	За безумство би приел това
	онзи, който в радост е живял.

	Тъй, догдето злото ме връхлита,
	според силите си се стремя
	да остана с болката сама
	и за да е мъката ми скрита,
	песни пея за самозащита.
P$
