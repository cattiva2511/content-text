P>
	В мрака под листата, без да шават,
	бухалите се укриват от лъчи,
	странни идоли напомняйки, с очи
	мигащи, червени. Размишляват.

	Без да се помръдват, тъй остават чак
	до невеселия час, когато
	ще изчезне слънчевото злато
	и навсякъде ще зацарува мрак.

	На мъдреца дават те поука,
	че е нужно да избягва тука
	всякакво движение и суета.

	Гони сенките човек — това е
	вечно наказание, че на света
	мястото си да смени желае.
P$
