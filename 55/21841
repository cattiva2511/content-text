P>
	Ако по образа на кой да е предмет
	се ръководим все и образът щом дава
	за същия предмет единствена представа,
	щом погледът е слаб и в търсене зает,

	полезно би било да бъде той отнет
	и по-способен взор да го смени тогава,
	та в истинския свят да вниква, да успява
	в предмета да прозре подробности безчет.

	Ревниво е било към хората Небето,
	желало да е то едничкото, което
	ще се ощастливи от пълна красота,

	и сторило е тъй, че тази крехка сила
	на моите очи се е ограничила
	дотам, че само то да вниква в същността.
P$
