P>
	Последните си дни в пустиня ще живея —
	от себе си и бог зависим занапред.
	Натрупах опит аз и никак не копнея
	след краля да вървя с ласкателства навред.

	Гора, пред твоя чар щастливо е сърцето,
	у мене здраве вля, духа ми възроди.
	Желая да умра в онуй селце, където
	умирали са в мир и моите деди.

	Придворен бях, от туй доволен бях тогава —
	великият Анри* царуваше със слава
	[* _… великият Анри._ — — Анри IV.]
	и даже съжалих, че тръгвам си оттам.

	Но променен съм днес. Нехая за мълвата
	и с мъка бих живял в двореца, гдето знам,
	че Добродетелта е жертва на Съдбата.
P$
