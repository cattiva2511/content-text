P>
	— Кого дочувам? — Мен. — Ала кажи ми,
	коя си? — Твоята душа. В печал
	ме хвърля мъката ти нетърпима,
	за твоята самотност ми е жал.
	— Защо? — Нима до днес не си разбрал,
	че тъй живота ти се пропилява?
	— Досаждаш ми, макар и да си права!
	— Мисли за разкаяние и срам!
	— След време може би ще го направя.
	— Ще млъкна. — Аз пък ще се справя сам.

	— Какви амбиции у тебе има?
	Ти тридесет години си живял…
	— Така е то: след есен идва зима.
	— Очаквах да те видя поумнял,
	а в безразсъдство си затънал цял.
	— Немирникът немирен си остава.
	— Учи! — Това не ме задоволява.
	Изучих всичко — нищо пак не знам!
	— Пропадаш ти! — Борбата не престава!
	— Ще млъкна. — Аз пък ще се справя сам.

	— Оплаквам твойта скръб непрежалима;
	беднякът, като теб затънал в кал,
	надежда и кураж отгде ще взима?
	Затуй светът душата е създал.
	Но ти си твърдоглав, не си успял
	да вникнеш в туй, което тя ти дава,
	повярвай ми! — Като умра, тогава!
	— Не искаш ли утеха да ти дам?
	— Речта ти никого не убеждава!
	— Ще млъкна. — Аз пък ще се справя сам.

	— Отде е злото ти? — Под власт незрима
	планети ме държат. Сатурн е сбрал
	беди за мен. — Познавам двама-трима
	такива хора — ти си полудял!
	Спомни си — Соломон, премъдър крал,
	твърди: „Мъдрецът, който търси слава,
	пред астрологията устоява.“
	— Не съм съгласен с този крал голям,
	властта на звездния покров е здрава.
	— Ще млъкна. — Аз пък ще се справя сам.

	— _В_ живота влюбен ли си? — До забрава.
	— _И_ все пак… — Е? — Покай се! — Късно става.
	— {e}И{/e}збягвай тази паплач празноглава.
	{e}О{/e}тдай се на наука — тя е храм…
	— {e}Н{/e}има? — О, тя помага, утешава…
	— Друг път. — Не трябва да се закъснява!
	Ще млъкна. — Аз пък ще се справя сам.
P$
