P>
	Ех, колко малък брой са хората, които
	се сещат за смъртта, и то едва във бой —
	по суша, по море — сред врагове безброй.
	А всички ще заспят на ложе в пръст зарито

	Че и в морето, пак надяват се прикрито
	да стигнат до земя; пред вражески порой
	победа чакат те; и сала стъклен свой
	приемат за скала с нехайство упорито.

	Следя ги как гъмжат — от червеи дружини,
	и кули как строят за хиляди години,
	не мислейки, че трус след миг ще ги смете.

	Гиганти, накъде прашинките влечете?
	Събирате ги в куп? Храна за ветровете!
	Издигате стени? Ще рухват, скоро те.
P$
