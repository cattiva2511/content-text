P>
	Макар че всеки дух е склонен да приеме
	със Платон, че е бил роден в небесен кът,
	от тялото лишен, не би успял духът
	в небесен произход да вярва дълго време.

	Чрез сетивата той и цвят, и вкус ще вземе,
	чрез тялото в духа представи се творят,
	човек е съвършен чрез земната си плът,
	за него тя е дар, а не излишно бреме.

	Обичате духа; повтаряте, че кал
	за чистата любов е допирът й с тяло.
	Това е вяра в друг, измислен земен дял,

	въображение, реалността презряло,
	възражда то мита за Иксион — отдал
	любовната си жар на облаченце бяло.
P$
