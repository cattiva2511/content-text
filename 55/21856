P>
	Не би могъл, Жодел, друг град да ти приляга
	за родно място — ти подхождаш на Париж,
	и също тъй не би могъл да се родиш
	освен край Сена, с ум изострен като шпага.
	Светликът чрез лъча разкрива се веднага,
	Париж е по-велик, защото го красиш,
	и Сена затъмни реки по-ярки, виж —
	чрез твоя светъл дух и мъдростта ти блага.
	Не са за теб, Жодел, рекички, глухо село;
	на знанията ти, на чистото ти чело
	възвишени неща подхождат най-добре.
	Но и най-мъдрите тъй лесно се провалят!
	Достойнствата ти сам ако не разбере,
	пред музата ти в дълг да не остане кралят…
P$
