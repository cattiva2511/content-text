P>
	Донасям ти дете на нощ във Идумея!
	С проскубани крила и с капки кръв по нея
	през тъмните стъкла, опушени от дим
	на аромат, стъкла от лед неуязвим,
	зората връхлетя над лампата пречиста.
	Когато с този дар споходи, поривиста,
	бащата, взор на враг опитващ, спря се тя
	и сепна се светът сред синя самота.
	Невинност и дете — звучи приспивна песен,
	приемай рождество тревожно, миг нелесен.
	Гласът ти съчета виола с клавесин,
	ще стиснеш ли гръдта, макар и с пръст един,
	отгдето блика лик Сибилин в капки бели
	за устните лазур с дъх девствен ожаднели?
P$
