P>
	Гори, сред които живеех щастлив —
	отшелник под борове вечно зелени, —
	от вас ме откъсна дворецът лъжлив,
	но аз ще отхвърля властта му над мене.

	Във него за честния всеки е враг.
	С невежество, с гордост са пълни дворците…
	Срамувам се днеска, че същия праг
	прекрачих с надежди в душата си скрити.

	Подкрепа потърсих из тези места,
	където не знае предел подлостта
	и примки от злато заплашват човека.

	Но аз ще се върна отново при вас,
	под вашите сенки ще тръгна полека
	да чакам във размисъл смъртния час.
P$
