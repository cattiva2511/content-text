P>
	Не бързай, моя скръб, и успокой се — ето,
	зовеше Вечерта и вече тя е тук;
	обгърнат е градът в здрачаване, което
	на някой носи мир, а грижа зла — на друг.

	Подай ми ти ръка, тръгни със мен, догдето
	Насладата — палач със бич и със юмрук,
	насочва всички там — към празненство проклето,
	към угризения щом стихне всеки звук.

	Ела, далеч от тях… Отминали години
	навеждат взор откъм небесни ложи сини
	и Разкаяние усмихва се пред мен;

	умиращ слънчев лъч угасва безметежно
	и — сякаш е саван, към Изток устремен —
	послушай, скъпа, как Нощта пристъпва нежно.
P$
