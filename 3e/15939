P>
	Душата в самота ще заридай без глас,
	Сломена в мисълта за гробний камък хладен —
	За цялата тълпа ще мине неразга`дан
	Последният ти час.

	Бди с примирение ти в тази самота!
	Не запустение ще ти открие тя: —
	Душите на онез, умрели по-напред,
	Но с теб били в света, ще бъдат с теб навред
	Отново, и в смъртта — и сянка най-подир
	Ще хвърлят върху теб:
							„Почивай в мир!“

	Нощта — една, що бди — ще смръщи черни вежди,
	И вечните звезди, като далечен хор,
	От целий земен свят вмиг ще отвърнат взор
	Със лъч по-слаб, по-блед от тленните надежди —
	Но техните очи, покрити сякаш с креп,
	Червени — без лъчи — ще плуват из простора —
	Ще бъдат те пожар за твоята умора —
	И той, като кошмар, все ще витай над теб!

	Тогаз видения из мрака ще възлезнат,
	И странни мисли в теб ще се вгнездят, уви! —
	От твоя беден ум те няма да изчезнат,
	Както роса ноще от скръбните треви.

	Вечерник — Божий дъх — въздъхна и изтле —
	И бялата мъгла над сънното поле,
	Подобно сянка зла, загадъчна, потайна,
	Стои като симво`л, като предвестен знак.
	Над дървесата там тя расне в нощний мрак.
	На всички тайни тайна!
P$
