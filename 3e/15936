P>
	Бог от всички Леонени за да отличи —
	Взе и вля лъчи нетленни в нейните очи,
	Вплете в къдрите й рунни мрака на нощи безлунни
	И така, при песни струнни, той ни обручи.

	Помня — в тоя час заветен моята мечта,
	Като цвят под лъч приветен, тихо разцъфтя —
	Разцъфтя, открила взори с вяра светла в светла орис,
	Но узнах със нова горест свойта нищета!

	Като смътен ромон речен, чух далечен глас:
	„Край, един и същ, обречен, — вечен — чака вас!
	Призраците мигновенни ще измамят всички тленни!
	Вечно ще е Леонени млада само с нас!“

	С радост нова и нетленна ден разсветна вън
	Утрин сетна, незабвенна — погребален звън!
	Всички мълком нажалени, слушаха черковно пенье!
	И изчезна Леонени като утрен сън!…
P$
