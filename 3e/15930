P>
	Видех те в твоя сватбен ден —
	И ти бе с лик заруменен,
	И радост бе край теб навред —
	Любов пред теб бе целий свет.

	Лъчът на твоя поглед скъп
	Бе туй едничко на света,
	В което мойта болна скръб
	Можа да види красота.

	И друго то не бе, освен
	Руме`нец от момински свен.
	Макар скръбта да удвои
	У този, който те — уви! —

	Видя във твоя сватбен ден
	И ти бе с лик заруменен,
	И радост бе край теб навред —
	Любов пред теб бе целий свет.
P$
