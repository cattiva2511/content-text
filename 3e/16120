>	1

P>
	Железен му езика,
	желязна му устата.
	Започне ли да вика,
	събират се децата,
	заемат си местата,
	нареждат си нещата,
	учителят пристига
	под мишница със книга.

	_Що е то?_
P$

	(звънец)

>	2

P>
	Бяла, бяла лехица
	с черна, черна пшеница,
	жънеме я с очите,
	мелиме я с главите
	и с погача богата
	храниме си душата.

	_Що е то?_
P$

	(книга)

>	3

P>
	На стряха плаче
	бяло юначе,
	че ми го вече
	слънце напече.
	Ти знаеш много — кажи, кое е
	това юначе, що сълзи лее?
	То иде зиме тук от небето
	и си отива пролет в морето.

	_Помисли!_
P$

	(сняг)

>	4

P>
	Юначага златокос,
	без очи, уши и нос,
	всичко лапа и поглъща —
	пръчка, книга, дреха, къща.
	Но дадеш ли му вода,
	пуща синкава брада
	и заплаква с тънък глас,
	и умира той завчас.

	_Що е то?_
P$

	(огън)

>	5

P>
	Дълга, дълга Бърборанка
	няма кости, нито сянка,
	пей и тича пълзешката
	през нивята, през полята.
	Щом я слънце дълго грее,
	тя започва да слабее,
	тя започва да се свива
	и да става мълчалива…
	Но заплиска ли я дъжд,
	тя набъбва изведнъж,
	тя расте и дебелей,
	и лудува, и се смей.

	_Що е то?_
P$

	(река)
