>	Най обичам

P>
	Най обичам, като стана,
	да целуна мойта мама,
	чистичко да се измия,
	сухичко да се изтрия.
	„Добър ден — да кажа, — татко!“
	и да си похапна сладко.
	А пък още най обичам
	да играя и да тичам.
P$

>	Ръчички

P>
	Имам две ръчички
	и двете — мънички,
	с едно пръстче,
	с две пръстчета,
	с три, четири, пет —
	сладки като мед!
P$

>	Закачка

P>
	Кукулази,
	буба лази,
	по краченце,
	по ръчичка,
	по вратленце,
	по главичка…
	Ах, таз буба,
	дето лази,
	може бебчето
	да сгази!…
P$

>	Шушко

P>
	Шушко-мушко непослушко,
	нито яло, нито спало,
	само цял ден е ревало:
	мама рече — бубулече,
	татко рече — сладко мече,
	баба рече — стига вече!
P$

>	Страхливка

P>
	Бубулечка-лечка
	върху суха клечка,
	свила си крилцата,
	страх я е от децата,
	че им светят очичките,
	че им пипат ръчичките.
P$
