P>
								Аз бродех самотен.
								Аз гаснех сиротен —
							И мрак мойте дни засени,
	Докле не видях златокъдрата Нелли — мечтата на моите дни —
	Докле не нарекох красивата Нелли: радост на моите дни!

								Звездите среднощни
								Не са по-разкошни
							От нейните чудни очи!
								И пурпурът златен
								На ден благодатен
							Залязва — изчезва — мълчи
	Пред златните къдри на моята Нелли, изплели вълни от лъчи —
	Прикрили във кръг раменете на Нелли с вълни лъкатушни лъчи.

								Ах! вече разлъка.
								Съмнение, мъка
							Деня ми не ще помрачи! —
								След мъки и бури
								От ведри лазури
							Астарта ни праща лъчи: —
	Към нея отправя цял ден моята Нелли молитвено-сини очи,
	От нея не снема цял ден моята Нелли препълнени с радост очи.
P$
