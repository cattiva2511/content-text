P>
	Твойта прелест, която печали не знай,
	като лека трирема от старите дни,
	приютила изгнаника в чужди страни,
	все по-нежно ме носеше в родния край
		над моря — благовонни вълни.

	На изгнаника морен — във знак на пощада —
	от съдбата изпратена в бури и дим —
	с хиацинтови къдри и мраморен лик на Найада
	ти разкри ми античния чар на Елада
		и старинния блясък на Рим!

	Аз те помня и виждам все тъй и сега,
	като статуя мраморна в нощната тма,
	със ахатов светилник, издигнат в ръка…
	— О, Психея от друга земя без тъга,
		наречена Свята Земя!
P$
