P>
	Какъв далечен път ви води
	от братя Кирил и Методий
	до пролетната майска шир,
	до думичката „мама“,
	до думичката „мир“!

	Звучете в мили имена,
	буквички добри,
	една по една,
	две по две,
	три по три:
	а, бе, ве…

	И на Луната да замина —
	и там ще пиша с вас „родина“.
	На най-високата звезда
	ще пиша с вас „другарю“;
	ще пиша „свобода“!

	Звучете в мили имена,
	буквички добри,
	една по една,
	две по две,
	три по три:
	а, бе, ве…
P$
