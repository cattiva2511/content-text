P>
	Добър вечер, тополи,
	вие още не спите.
	По шосето отколе
	се прибраха шейните.

	В къщи пламък светлее
	по зелената стомна.
	На стената люлее
	сянката ми огромна.

	Батко книжката скъта.
	Мама нишка източва.
	Пука радио в къта,
	нова приказка почва…

	Затова ли сте будни
	и не шушне клонака,
	тия приказки чудни
	да послушате в мрака?

	Затова ли, тополи,
	до вратата стоите
	и небето проболи,
	вие още не спите?
P$
