P>
	„Най-после снеговете се стопяват,
		нощта е къса, дните дълги стават.
	Настъпва вече пролетта,
		на всички носи радостта —
		ехти на птиците щастливи песента.

	Светът е чиста радост за очите —
		съзираш дивни рози из лъките,
	расте цветец подир цветец.
		Как свежо лъхаше ветрец,
		когато моят мил оплете ми венец.

	Гората сивотата си прогони,
		седял е вече Май по всички клони —
	от тях шуми зелен листак.
		Побързай, дружке с поглед благ —
		ти знаеш, имам среща с моя рицар драг.“

	Но майката дочу това и рече:
		„Разбрах! Без полза ще отричаш вече.
	Разпътна си и ще мълчиш!
		Днес трябва да се забрадиш.
		При дружки идеш ли, без рокля ще вървиш!“

	„Но, майко, вечно слушам твойта воля.
		Защо пък и за дрехи да те моля?
	В тях няма твой конец дори.
		Не вдигай шум, а се смири!
		Къде е ключът? Раклата ми отвори!“

	Заключена бе дрехата в сандъка.
		С едно дърво разби го тя без мъка.
	А майката се съкруши —
		детето скрина й строши.
		Езикът й скова се, гняв я задуши.

	Извади роклята с кенари тънки,
		надиплена на чудни ситни гънки.
	Коланчето й тясно бе с везма.
		И виж — на Ройентал сама
		подхвърли топката си кипрата мома.

@@	ок. 1210
P$
