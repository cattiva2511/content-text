P>
	Граф някой крал Алфонс запита
	Кога е любовта честита?
		„Мъжът когато оглушее,
	А пък жената — ослепее.“
		Отвърна графът разсъдлив:
	„Защо бедата страховита
	Да прави брака ни щастлив?“

		И рече кралят: „Щом ушите
	Не чуват вече ругатните,
		Мъжът прогонва от слуха си
	Словата злобни на жена си
		На масата или в кревата.
	Така, избавен от кавгите,
	Живее в мир, с душа благата.

		Подобно случва се с жената:
	Щом не съзира светлината,
		Не може да следи съпруга
	Дали не кръшка тайно с друга,
		Тъй ревността й се стопява,
	Във всичко вярва слепешката
	И бракът се успокоява.“

@@	1547
P$
