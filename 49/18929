P>
	Сега съвсем, напълно сме опустошени!
	Пълчища чужд народ, тръба слуха глуши,
	Омазан в кърви меч, оръдие трещи,
	Благата ни отнеха, с труд и пот стъкмени.

	Сред жар изтляват кули, църкви повалени.
	В прах кметството лежи, съсечени бащи,
	Момите са без чест и всичко се руши
	От огън, чума, смърт, сърцата са сразени.

	В града ни непрестанно прясна кръв тече.
	Реката вече три по шест лета влече
	Зловонни трупове и бавно се отлива.

	За напастта мълча, по-страшна от смъртта,
	По-зла от чумата, пожара, бедността:
	Душевното богатство в хората погива.

@@	1636
P$
