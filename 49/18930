P>
	… Не виждам вече град! С жарава са покрити
	Красивите места! В прахта си са зарити
	Порутените сгради! Вони на изгоряло —
	Ей там изравят пак едно димящо тяло
	На някой клет човек, в съня си запламтял.
	Неволята множи се в пожара побеснял.
	Избава не съзирам! Ах, музи, как погива
	И вашето богатство — огънят залива
	В гнева си и нещата, наречени свещени,
	А вятърът разнася листата овъглени;
	Ах, онова, с което умът се е прославил
	И тленния човек безсмъртен е направил,
	Изчезва само в миг! Днес тъпчем с грозно чувство
	Онуй, което вчера бе мъдрост и изкуство!
	О, суета световна! Как да устоим,
	Щом времето погубва своя син любим!
	И нищо че ти служи все още тази плът,
	Щом камък и метал тъй лесно се рушат.
	Нима тук има някой, отдаден на порок,
	Когато ни заплашва с възмездието Бог
	И огън на греха разпалва тоз пожар,
	Принесъл Фрайщат с ярост на гибелта във дар?

@@	1637
P$
