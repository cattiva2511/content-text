P>
	__Овца__
	Каквото имам — мляко, вълна —
	на теб го давам, цял свят знае
	това; кесията ти винаги е пълна;
	и винаги лицето ти сияе
		от здравина…
	Що тъй пламтиш от лютина*,
	[* Лютина` — ярост, ненавист.]
	защо ме биеш — защо си тъй неблагодарен?

	__Овчар__
	Все пак от мен по-харен
	овчар тук, на Балкана, нема!
	Живота ти аз мога да отнема,
	на късове да те разкъсам мога —
	и те оставям жива!… Ради бога,
	признай, че в мен не липсва душа блага,
	признай, че си глупачка, овчице драга!

	Тиранин — който и да бил —
	добро ти е направил —
	на въже щом не те е прикачил
		или в река удавил…
P$
