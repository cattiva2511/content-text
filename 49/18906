P>
	Седях на камък хладен,
	на мислите отдаден.
	Преметнал крак връз крак, едва
	подпрял на лакътя глава,
	държах лице в дланта си
	и питах се в ума си:
	как да живеем в този свят.
	Защото всеки, стар и млад,
	жадува три неща
	да свърже без щета.
	А двете — Почит и Богатство,
	нарядко поминуват в братство:
	и трето — Милост божа,
	тя двете превъзхожда.
	Бих искал да ги скътам в скрин.
	Но случай няма ни един
	благата, почитта,
	на Бога с милостта
	в едно сърце да се сберат.
	Отнети са им цел и път,
	вред дебнат ги коварство,
	насилие, бунтарство,
	Мирът и Правото линеят:
	за трите няма здрав подслон,
	щом тези две не оздравеят.

@@	ок. 1200
P$
