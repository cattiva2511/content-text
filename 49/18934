P>
	Така се чувствам сам, живея в самота,
	Макар и да не съм захвърлен сред пустини,
	Сред тигри, хищна гмеж, бърлоги на гадини.
	Така се чувствам сам, задавен от скръбта;

	Дори и сред народ, ликуващ с волността
	На нови мирни дни и небосводи сини,
	Все тъй се чувствам сам. А нявга сред жасмини
	Целувахме се с жар. Но днес далеч е тя.

	Така се чувствам сам, самотен, слят с тъгата,
	Понеже мойто Аз е тъй далеч от мен,
	Без нея нищо тук не гали ми душата.

	Но скъпият й лик с любов ме изненадва.
	Самотен ли? Ликът пред мен е всеки ден?
	Какво ли би било, щом още с лик ме радва!

@@	1663
P$
