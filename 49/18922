P>
	Свести се! Близо е денят!
	Ехти от онзи цъфнал рът
	На славей чуден песента
	И буди с ясен глас света!
	Нощта на запад веч умира,
	От изток светъл ден напира,
	Червено-пламенна зора
	Сред тъмни облаци изгря
	И скоро слънцето ще блесне!
	Луната бледа е и гасне,
	Че тя с измамливо лице
	Слепеше стадото овце
	И то пастира свой остави.
	Тъй в пущинаци и дъбрави,
	По страшни долища, без път
	Го водеше на лъв гласът.
	Овцете бурени пасяха
	И в подли примки се плетяха,
	Които, за да сее страх,
	Лъвът поставяше пред тях.
	Тогаз разкъсваше ги той
	С помощниците си безброй —
	Свирепи вълци, зли змии,
	Що спяха в сухите треви
	И смучеха до кръв овцете,
	Без да им чуват плачовете.
	Най-сетне над света просветна
	И песен заехтя приветна
	На славей нежен във нощта!
	Настъпи вече утринта
	И лъвския лъжовен лик
	Разбули слънцето за миг!

@@	1523
P$
