P>
	Потънал в крепък сън на мисли вечно нови,
	Духът захвърля горд човешките окови.
	И вижте как навред обзиращо снове
	В безкрайния простор на други светове.
	Защо звездите свои пътища намират,
	Как цветовете в бяла светлина се сбират,
	Какъв двигател с мощ вселената върти,
	Защо морето в равни часове тупти,
	Това той знае днес: просвета драгоценна
	И траен източник на истина нетленна.

	Ще си отиде той, на мъдрост сит, в звездите
	Ще дирят името му учени честити.
	Яви се, дух велик, щом в черна пустота
	Светът затъне цял, а ти пламтиш в нощта,
	И нека твоят ум, почитан от народи,
	С последните си мисли смело да ни води!
	Как различаваш ти живота от съня?
	Как се отделя в миг тъмата от деня?
	На твърдите тела кой формата придава,
	Как тъй мени се тя, но същата остава?

	Пороя, който всичко в бездната завлича,
	Властта в магнита как желязото привлича,
	На зрака скоростта, движение, покой,
	Обвързаност, подем, възможности безброй…
	Това обследвай ти, учи ни, дух безсмъртен
	И с благослов светът от теб ще е покъртен!
	Но ти ще търсиш все в изкуствена среда
	На истината свята тъмната следа —
	Природата е скрила същността, отрежда:
	Щастлив е, който зърне външната одежда!

@@	1730
P$
