P>
	Поискала еднъжки патката да се похвали
		на кучето — и рекла му това:
		„Какви велики дарби са ми дали
		добрите олимпийски божества!…
		За пример те са ме създали
		на всички земни същества!
		Водата,
		въздухът и земята —
	са мойто тройно царство: ази ту летя,
		ту плавам, ту вървя!“
			А псето
	отвърнало: „Ти и като вървиш,
		и като плаваш, и като летиш,
	все патка си; тук на земята, тамо на небето
		или над бистрите вълни,
	ти символ вечен си на всичките глупавини!“

	Вий, млади вестникари и драскачи,
	ще разберете ли таз басничка що значи?
P$
