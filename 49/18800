P>
		Върху обляната със кръв коса
	на български един войник, ранен в главата,
	пренесен в болницата из полето на борбата,
		бе кацнала една оса…
	Съзря я паяк, любопитен гад, и я запита:
	— Другарко, сякаш че си уморена и сърдита?
	Защо си тъй окаляна и с прах набита?
	Там в полските цветя и дървеса
	с кой враг се срещна, обади ми!
	— Не знаеш ли отгде се връщаме?… От
						Драгоман! —
		отвърна осата. —
	От Сливница, от Гургулята!
	Разбихме сръбский крал Милан!…

	Тъй лъжат всички паразити;
	тъй с людски подвизания безделникът се кити,
	прокарва се за великан.
P$
