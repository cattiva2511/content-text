P>
	Владетелят ми, брат в полето,
	намери дама на сърцето,
	изящна, със снага омайна.
	Коя бе тя, остава в тайна.
	На нея предан, тръгна той
	честта й да опазва в бой.
	От мощната му длан разбит,
	в прахта лежеше всеки щит.
	Красивият и храбър мъж
	воюваше на шир и длъж.
	Покри ли се с достойна слава
	във всяка рицарска държава,
	не ще узнаем в този миг.
	Бе „Amor!“* бойният му вик.
	[* „Любов!“ (лат.) — Б.пр.]
	Но този вик не бе смирен
	за рицар, в битки закален!
	И ето, кралят тръгна сам
	(бе свитата му в смут голям)
	да се пребори със смъртта:
	повела бе го любовта,
	наслади тайни го плениха.
	Но на турнира го раниха,
	отровно копие го спря
	(той повече не оздравя),
	че ударът не бе в гърдите,
	а го прониза в слабините.

@@	ок. 1200/1210
P$
