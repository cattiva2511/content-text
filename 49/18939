P>
	Душа, смири се, довери се на съдбата,
	Тя знае за какво жадуваш:
	Не винаги одеждите й са в позлата,
	Честит бъди, че съществуваш.

	Духът ти е свободен, а делата прями,
	Ти още имаш дом, родина:
	Защо тъгуваш? Само гордостта се срами
	От бедност, смазала мнозина.

	Сега не бива мъдреците да забравяш,
	Които с чест смъртта посрещат:
	Нима изрядната им твърдост ще прославяш,
	Но твоя дух не ще подсещат?

	За дарове от времето да не милееш,
	Стремиш се, ала зло те слита;
	Към Бог една молба отправяй: да живееш
	Далеч от нужда и пресита.

@@	1732/34
P$
