P>
	Как Бог сред самота е вечността прозрял,
	Защо преди, не днес, е този свят създал;
	Къде е бил духът, преди да влезе в тяло;
	И как да устои сред всичко онемяло;
	Как Нищото в гръдта ни се превърна в Нещо;
	Как мисълта начена да си служи вещо
	В услуга на душата; как кръгът далечен
	На безначално време се простира вечен
	Пред взора; как потокът, който днес линее,
	В морето на безбрежността ще се прелее:
	Това не проумява никой, замълчете,
	С такава дързост да се мъчат враговете!

	Достатъчно, Бог грее в цялата Природа,
	Строежът на света е в негова угода.
	В безмерното пространство, в светли висоти
	Безкраен свят край друго слънце се върти
	По божия повеля. А звезди безброй
	Летят с неспирен блясък и в единен строй,
	По скрит закон разпръснати на небосвода,
	Кръжат по пътя си и следват хоровода,
	Създаден от Твореца; неговата воля
	Твори движение, покой и всяка роля
	По своя мяра. Всеки камък на Земята,
	Прославя Бог за мъдростта и чудесата!

@@	1729
P$
