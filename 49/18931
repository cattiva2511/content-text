P>
	Каквото днес строиш, събаря утре друг;
	Съзираш градове, но става пустош тук
	И само млад пастир подвиква след стадата;

	Каквото с плам цъфти, затъпква се в земята;
	Каквото вдига глас, ще отшуми без звук;
	И бронз, и мрамор горд превръщат се в боклук.
	Днес щастие цари, ще го смени тъгата.

	Великите дела помръкват като блян.
	Как слабият човек да крачи в ураган?
	Ах, всичко, що броим за дивно и чудесно,

	Без стойност е сега, пуст вятър, сянка, прах,
	Подобно полски цвят, забравен с грозен смях.
	Безсмъртните неща не се познават лесно!

@@	1643
P$
