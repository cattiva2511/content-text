P>
	— Деца, отбягвайте вонещите неща,
		газ, нафталин, теребентин*,
	[* Теребенти`н — терпентин.]
			бензин, зехтин и други:
		ний сме гадинки деликатни
			и всичко, що смърди,
			за нас е вредоносно!
	Таквиз съвети давала еднъж
	на млади дървеници стара дървеница…
		Но чул се отговор:
		— Та по-зловонна твар
			от нас
		намира ли се на света?

	О, рицари на жълтия печат, оплули
	в порок — и винаги против порока,
		таз басня вас рисува.
P$
