P>
	— Крокодил, крокодил,
	я кажи къде си бил?
	— Аз ли?
	Някога край Нил
	всяка сутрин чай съм пил.
	Идеш ли край Мисисипи,
	леля леща ще ти сипе.
	Чичо ми пък се препича
	край реката Амазонка.
	Видиш ли го — той обича —
	дай му хрупкава бонбонка.
	Братовчедка ми в Янгце
	най обича млечице…
	— Лъжеш, хитрьо-хитроват!
	Лъжеш, зъбльо-зъбзъбат!
	Знам, роден си от яйце,
	но не си ти птичка.
	Хрускаш лакомо месце,
	хрускаш до костичка…

	Стой си там във тая клетка
	зад дебелата решетка!
P$
