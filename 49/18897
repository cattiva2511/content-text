P>
	Някой тъй ме поздравява
		(поздравът ме натъжава):
	„Хартман, хайде да вървим,
		знатни дами да следим!“
	Оставете ме на мира,
		но идете, кой ви спира!
		Не очаквам аз награда —
		само болка и досада.

	В глупостта си, в скръб голяма,
		заприказвах знатна дама:
	„Ах, госпожо, сън не зная,
		вашата любов желая!“
	Тя погледна ме с насмешка.
		Не повтарям тази грешка
		и задявам се с жените,
		дето чуват ми молбите.

	Дамите ми вдъхват страх:
		както с мен са, тъй съм с тях.
	Времето да отшуми,
		диря простички моми.
	Вред са те, а ме ласкае
		тази, дето ме желае
		и жарта си с мен споделя:
		Що високо да се целя?

@@	ок. 1180
P$
