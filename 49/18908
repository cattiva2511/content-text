P>
	Ах, кой ще ми каже какво е любов?
	Май нещичко зная, но още да чуя желая.
	За отговор има ли някой готов:
	защо причинява тя толкова мъка накрая?
	Любов ли е, трябва добро да създава;
	изпълва ли с болка душата, не е любовта достоверна.
	Дори няма име за нея, та всеки да я назовава.

	Сега ако вярно ми смисля умът
	какво е любов, отвърнете ми с „да“ за отплата:
	Любов значи двойка сърца да пламтят,
	поравно делят ли я, има любов на земята.
	Разцъфне ли някъде несподелена,
	за клетото, слабо, самотно сърце става тя прекомерна.
	Горко ми, прекрасна, дали ще ме срещнеш с любов озарена!

@@	ок. 1205
P$
