P>
	Видях я как прегръщаше дете —
		това душата ми погали.
	Притискаше го, милваше го тя
		и любовта ми се разпали.
	Държеше личицето белоснежно,
	докосваше го с устни и страни.
		О, как целуваше го нежно!

	А то искреше, сякаш че бях аз —
		прегръщаше я доверчиво
	и като че топеше се от страст.
		То беше толкова щастливо!
	При гледката в мен завист забушува
	уви, защо не бях това дете,
		та тъй и мене да целува!

	Но в миг от нея то се отдели
		и аз го взех нетърпеливо.
	Потръпвах — милвала го беше тя,
		сега притисках го щастливо.
	Държах го, както тя го бе държала.
	Целувах го по същите места.
		Усещах сладостна премала!

	„Едва ли ти по нея страдаш тъй —
		говорят ми със присмех злъчен, —
	изглеждаш здрав, а не болнав и блед,
		съсухрен, от любов измъчен.“
	Не виждат, че от горест се раздирам.
	Една надежда само ме крепи,
		напусне ли ме тя — умирам!

@@	ок. 1300
P$
