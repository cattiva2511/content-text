P>
	Принасяме ти дар господен.
	Ще станеш с него ти свободен
	от женорята полудели,
	от хитростите им умели
	и пъклените им дела.
	Да пийнем, божичко, ела!
	Спаси го от магия зла!

		Заклинам те в псалтира свети,
		на Вотан в ордите безчетни
		и в Свети Петровия рай:
		ще идеш право в ада, знай,
		ако не кажеш ти самия:
		каква злодейска дяволия
		кроите с тази олелия?

	Изсипвай клетви, анатеми —
	злините ще са по-големи!
	Не, нямаш ти над мене власт,
	в дома ти ще остана аз!

		Проклет и скверен дух, мълчи —
		но името си изречи!

	Не ще го чуеш ти от мен
	и ще вилнеем ден след ден!

		Заклинам те и в Карлов мост,
		във Флегетановата кост,
		на Волф, херцога ни, в брадата,
		на старите жени в чреслата,
		в петте магарешки копита,
		в Бавария които скитат:
		не изречеш ли имената,
		ще те пръждосам вдън земята!

	Хей, уха, оле, боже мили,
	злодеят клет изгубва сили.
	Търчи-лъжи ми викат с яд,
	Топур-лопур е моят брат.
	Кроим навред рога да турим,
	да мамим и топур-лопурим.
	Пусни ме вътре и кажи:
	Бесувай пак, Търчи-Лъжи!
	Ще правим с теб лопур-топур,
	дорде баща ти стане щур!

	— — — — —

	Сега ще ти се подчиним
	и ще изчезнем яко дим!

@@	ок. 1310
P$
