P>
		В страна Франкония веднъж
	Живял дворянин — нагъл мъж,
	Плячкосвал той нашир и длъж
		По пътищата из горите;
	Да дебнат пращал си слугите
	И да нападат пришълците.
		Търговец сам
	Щом яздел там,
	Пресрещали го с глъч голям
	И го ограбвали без срам.

		Един дошъл му на крака,
	Без кон, обран от зла ръка,
	И се оплакал ей така:
		„Към замъка вървят следите,
	Злодеите са ти слугите,
	Те причиниха ми щетите!“
		Мъжът без свян
	Посочил с длан:
	„Ти носеше ли тоз кафтан,
	В леса когато бе обран?“

		„Да, тъкмо него носех аз!“
	Мъжът отвърнал с жлъчен глас:
	„Не са слугите ми тогаз,
		Понеже моите обичат
	Със скъпи дрехи да се кичат
	И щом ги зърнат, ги събличат!“
		Така признал
	Без капка жал,
	Че със слугите си крадял.
	Дори не го е премълчал!

@@	1549
P$
