P>
	Потайна любов възхваляваш,
	но в ранния здрач възроптаваш:
	печал иде вместо наслада.
	Очакваш най-сладка награда,
	сплели телата,
	но скоро настъпва разлъка
	и двама посървате в мъка:
	пуква зората,
	ах, нощни пазачо, възпри песента си,
	звукът й ранява сърцата.

	Но който желание има
	да легне с прекрасна любима,
	без страх от безброй съгледвачи
	и заран спокойно да крачи
	вън от вратата,
	той може деня да дочака,
	а не да спасява в сумрака
	с горест душата.
	Такава любов ще намери при нежна
	законна съпруга в кревата.

@@	ок. 1217
P$
