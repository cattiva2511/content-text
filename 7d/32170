P>
	Гората влиза в циганското лято
	и неотменно идва тоя час,
	когато даже есенния вятър
	отнема нейната предишна власт.

	Тогава тя започва да се радва
	дори и на ответите листа,
	и на заглъхващата горска брадва,
	и на увяхващите си цветя,
	и на последните си топли тръпки,
	и на несбъднатите си молби,
	и на последните човешки стъпки,
	които си отиват може би.

	Богатството й става все по-бедно,
	дори когато с багри я злати,
	защото всичко вече е последно
	и всичко губи своите черти.
P$
