P>
	На пръсти се повдигаше, да види
	дали дъждът през девет планини
	с крилатите си облаци не иде
	над летните й дни да прозвъни.

	Дъждът дойде, но подранила есен
	от ябълката късаше листа.
	Дъждът запя над клоните й песен,
	прогони с нея мрака на нощта,
	обсипа я със светлини и краски,
	с нечути още думи досега,
	с изгарящи сълзи, със късни ласки,
	с една голяма молеща тъга,
	но ябълката нищо не усети —
	ни радостта,
	ни силната печал…

	Дъжд есенен,
	дъжд сребърен,
	дъжд светъл,
	обичащ дъжд,
	но много закъснял.
P$
