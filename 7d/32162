P>
	Запали` с очите сини мрака,
	огнения знак до мен да стигне,
	недочаканото да дочакам,
	неповиканото да пристигне.

	Облака надвесен над горите
	залюлей като дърво могъщо,
	да изсипе тайните си скрити
	върху покрива на мойта къща.

	Изпрати ми вятъра далечен
	от онази приказка прастара,
	да ми донесе от пътя млечен
	след години светлина за вяра.

	Доведи ми птиците от мрака,
	непослушните криле да вдигнат,
	недочаканото да дочакам,
	неповиканото да пристигне.
P$
