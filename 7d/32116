P>
	Искаш пролетта да задържа,
	ала тя полека си отива.
	И дори за нея да тъжа,
	лятото започва да опива.

	Искаш тоя час да е голям,
	неживян от хиляди години,
	но внезапно осъзнавам сам,
	че и той ще мине, ще отмине.

	Зная аз, росата да роси
	векове над равнините звездни,
	тя не може вече да спаси
	туй, което трябва да изчезне.

	Зная, нещо вече е било`,
	зная, нещо с нас си е играло.
	Споменът сега мълчи в легло,
	на което слънцето е спало.
P$
