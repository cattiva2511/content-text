P>
	Добри са хората, добри са.
	Един ли тъмни доноси написа,
	че си била при мен,
	а не при него?
	Добри са хората, добри са.
	Един ли твоя тъжен дом ориса,
	че търсиш топлина
	под мойта стряха,
	а другаде гори дори камина?
	Добри са хората, добри са.
	Един ли с мръсна клюка те прониза,
	да сипеш в чаша
	капката отрова
	или да скочиш нощем от прозорец?
	Добри са хората, добри са.
	Ще викат след години те:
	— Върни се!,
	на твоята осъждана любов
	ще вдигнат паметник голям и нов,
	защото ще започне да им липсва.
	Добри са хората,
	добри са…
P$
