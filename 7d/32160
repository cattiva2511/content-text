P>
	Улиците, вместо да те пазят
	до гърдите си като дете,
	като сенки подир тебе лазят
	и душата ти подслушват те.
	И внезапно в себе си усещаш —
	колко вярно го усещаш ти! —
	как отнемат ти сега по нещо
	и загубваш своите черти.

	И ме молиш да те скрия в стая
	зад високи, каменни стени,
	но такава стая аз не зная.
	В тази малка песен ти влезни,
	в тази песен, от сълза родена,
	както от нощта се ражда ден.
	Само в нея ти си защитена
	и завинаги оставаш в мен.
P$
