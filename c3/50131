P>
	Ето четири кутрета
	с малки шарени нослета:
	Шаро, Баро, Мурджо, Гинка —
	цяла весела дружинка.
	{img:1_vesela_drujinka.jpg}
	Имаха си те голям
	хубав чичо Караман;
	учеше ги той по двора,
	как да гонят чужди хора,
	да са умни, работливи,
	да са чисти и учтиви,
	всяко кокалче с лопата
	да заравят те в земята.
	{img:2_karaman.jpg}
	Имаха си леля Роска,
	учеше ги на обноска:
	как да махат те юнашки
	своите рунтави опашки,
	как пред мъничките котки
	да са весели и кротки.
	{img:3_roska.jpg}
	Ей ги в малката градинка —
	Шаро, Баро, Мурджо, Гинка,
	ще събират те листата,
	разпиляни по земята.
	{img:4_lista.jpg}
	Гинка чеше си нослето:
	— Бау! бау! бау! бау! —
	работете вий, братлета,
	мене ми омръзна вече.
	В кухнята се тя завтече
	и от кокалчета пресни
	сготви манджици чудесни.
	{img:5_ginka.jpg}
	Само Мурджо, Шаро, Баро —
	трима весели другари,
	разкопаваха с лопата
	във градината земята.
	{img:6_lopati.jpg}
	Баро чеше си вратлето:
	— Бау! бау! бау! бау! —
	работете вий, братлета,
	мене ми омръзна вече.
	Нови дрехи си облече,
	бързо грабна барабана
	и да думка той захвана:
	— Дум! дум! дум! дум!
	{img:7_baraban.jpg}
	Ей и Мурджо тук залая:
	— Бау! бау! бау! бау! —
	да работя не желая.
	Радио ще слушам аз,
	днес е кучешкият час.
	Седна Мурджо на кревата,
	слуша с радост на душата!
	{img:8_radio.jpg}
	Шаро сам-самин остана,
	мисли: що ли да захвана?
	Вместо да се излежава,
	грабна вестник да продава
	между кучия народ:
	— Вестник „Кучешки живот“
	аз продавам, господа!
	— вика Шаро из града.
	{img:9_vestnik.jpg}
	Ей го Шаро вестникаря
	се завръща от пазаря.
	Носи той на леля Роска
	едър кокал за чорбица,
	нова хубава метлица,
	нова преса за картофи
	и пържоли — цяла кофа!
	{img:10_pazar.jpg}
	И направи палачинки,
	бели като куп снежинки.
	Ех, че сладички са те,
	има леля да яде!
	{img:11_palachinki.jpg}
	Шаро беше умно куче,
	взе и музика да учи —
	и на старата гъдулка,
	свири като на цигулка:
	— Ям аз кокал и месенце,
	сладки като от петленце!
	{img:12_gudulka.jpg}
	И на Шаро се доще,
	като мъничко дете,
	малко да си поиграе —
	почна весело да лае.
	Мурджо целия в захлас
	слуша кучешкия час,
	Гинка пък чете на глас,
	Баро бие барабана,
	Шаро пак самин остана.
	Към съседката надникна:
	— Ау! Ау! — Шаро й подвикна.
	{img:13_nadnicha.jpg}
	На съседката му Цеца
	беше й дошъл сънчеца
	— спеше кротко на кревата
	с бяла кукла във ръката.
	{img:14_kukla.jpg}
	Тук през дупката проврян,
	вика Шаро Крачолан:
	— Я ела във мойта стая
	с тебе да си поиграя!
	{img:15_dupka.jpg}
	Ала Крачолан в количка
	вози своята сестричка —
	хич не иска и да знае,
	че отсреща Шаро лае.
	{img:16_sestrichka.jpg}
	Шаро жално пак излая:
	— Ay! ay! ay! ay! —
	искам с вас да си играя.
	Ала вън на булеварда
	ей ги двамата с плакарди.
	Всяко кучешко дете
	на плакардите чете:
	— Дайте кости от теленце!
	— Дайте повече месенце!
	{img:17_plakardi.jpg}
	И отново Шаро лае,
	на кого — и той не знае:
	— Ау! ау! ау! ау!
	Чу го само стрина Гина
	от съседната градина.
	— Я млъкни бе, вироглавко!
	Я млъкни бе, песоглавко!
	{img:18_gina.jpg}
	Млъкна Шаро и с престилка
	в двора сам се закандилка.
	Там направи от калчица
	куп кюфтенца за дечица.
	И с количката направо
	тръгна сам да ги продава;
	— Хайде преснички кюфтета,
	тук е, граждани, бюфета!
	{img:19_kufteta.jpg}
	Мигом трепна му сърцето:
	кой го дърпа за палтето?
	Що да види: бяло коте
	го поглежда мило, кротко!
	{img:20_kote.jpg}
	Котенцето замяука:
	— Аз дойдох при тебе тука,
	мяу! мяу! мяу! мяу! —
	за услуга да те моля.
	(Шаро рече: моля, моля!)
	— Аз не мога тук само`
	да си пусна туй писмо.
	Шаро усложлив нали е,
	до високата кутия
	вдигна мъничкото коте.
	А то мърка: мър! мър! мър! —
	ти си днес така добър!
	{img:21_posta.jpg}
	— Мяу! мяу! — ето тука
	котенцето пак мяука:
	— Още нещо ще те моля.
	(Шаро рече: моля, моля!)
	— Като мама, ако щеш,
	приказки да ми четеш.
	Шаро книжката прочете
	за „Четирите коте`та“.
	То отвърна: мър! мър! мър!
	ти си днес така добър!
	{img:22_prikazki.jpg}
	— Мяу! мяу! мяу! мяу! —
	котенцето пак мяука:
	— Още нещо ще те моля.
	(Шаро рече: моля, моля!)
	— Да ме заведеш дома;
	мама забрани сама
	улиците да пресичам.
	Шаро вкъщи го поведе.
	А то мърка: мър! мър! мър!
	ти си днес така добър!
	{img:23_vkusti.jpg}
	Шаро, без да се обръща,
	влиза в котешката къща.
	Котешката майка цяла
	бе от радост засияла:
	— Благодарна съм ти много,
	че не гониш ти децата,
	заповядай пак у нас,
	ще сваря чорбица аз.
	— Ще ви дойда — рече Шаро —
	с твойто коте сме другари.
	{img:24_chorbiza.jpg}
	Шаро у дома завари
	веселите си другари;
	пеят песни за мишлета,
	за кучкари, за момчета.
	Шаро във реда застава
	и другарите надпява.
	{img:25_pesni.jpg}
	Ала ето запъхтян
	иде чичо Караман:
	— Гинке, Мурджо, Шаро, Баро! —
	почва чичо да се кара
	— леля Роска обвини ви,
	че сте днес били лениви.
	Само Шаро тоя ден
	от труда е уморен.
	{img:26_chicho.jpg}
	И четирите дечица
	се изправиха в редица.
	Чичо Караман им рече:
	— За ленивци няма вече
	нито кокал, ни чорбица.
	Хайде, тръгвайте, дечица.
	Всички листи съберете
	и тогава ще ядете!
	{img:27_lenivzi.jpg}
	Вънка, в цветната градинка,
	трима: Мурджо, Баро, Гинка
	се навеждат и с ръчички
	сбират листите самички.
	И количката с ръка
	теглят, бутат, ей така!
	{img:28_kolichki.jpg}
	А пък Шаро тоя ден
	беше славно награден.
	Че е много работлив
	и към котки милостив,
	леля Роска му предложи
	да яде додето може,
	а пък чичо Караман
	подари му аероплан.
	{img:29_aeroplan.jpg}
P$
