P>
	Защо е свела розата глава?
	Защо, възлюбена, кажи?
	Защо безмълвно в росната трева
	и теменужката тъжи?

	Защо раздира чучулига там
	със писък синия простор?
	Защо, кажи, целебния балсам
	лъхти на гнилост и на мор?

	Защо студени слънчеви лъчи
	струят сърдито над света?
	Защо земята горестно мълчи
	в такава гробна пустота?

	Защо и аз съм болен този ден?
	Защо в сърцето мрак лежи?
	Защо съм, мила, толкова сломен?
	Защо напусна ме, кажи?
P$
