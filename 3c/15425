P>
	По път самотен и мъглив,
	където ангелите зли
	обитават, над света
	бди от черен трон Нощта.
	На Туле северния кръг
	достигнах и видях отвъд
	земи надменни над предела
	без пространство и без време.

	Бездънни долини, реки,
	дървета, бездни, пещери
	там никой няма да открие,
	защото капчици ги крият.
	Потъват горди върхове
	в моретата без брегове
	летят вълни нагоре
	към небе от кървав огън.
	Разстилат тихи езера
	водите си като смъртта,
	студени от снега сред тях
	на лилии, които спят.

	И покрай тези езера,
	единствени като смъртта,
	студени от снега сред тях,
	на лилии, които спят,
	край хребетите, край реката,
	чийто шум е вечен сякаш,
	край блато в сивите гори
	с тритони, жаби и змии,
	край извори, потоци мрачни,
	където призраци проплакват,
	всеки ъгъл нечестив
	е част от ада тих и див,
	където спомени откриваш
	като в огромна какавида
	и очертанията под савана
	въздишат, ако не останеш,
	отдавна формите познати
	са дар за Рая и Земята.

	За сърце с безумна скръб
	истинен е този кът,
	за духа, над който пада
	сянка, той е Елдорадо.
	Ала странника не ще допусне
	никога да го почувства
	и от живото прозрение
	тайнството е защитено.
	Тъй Кралят тука повелява —
	капакът е затворен здраво
	и гледа тъжната душа
	през замъглените стъкла.

	По път самотен и мъглив,
	където ангелите зли
	обитават над света
	бди от черен трон Нощта.
	На Туле северния кръг
	достигнах и видях отвъд.
P$
