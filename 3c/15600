P>
	Мой ратайо верен, стани, оседлай
	веднага жребеца си вран;
	литни през поля и гори и стигни
	в двореца на краля Дънкан.

	И дойде ли младия кралски коняр,
	потайно в конюшната влез;
	„Коя“, го попитай, „от двете моми
	на краля венчава се днес?“

	Отвърне ли той: „Чернооката“, ти
	върни се надире завчас.
	Но каже ли той: „Синеоката“, ах,
	не трябва да бързаш тогаз.

	Купи ми въже от нашия стар
	въжар с побелели коси.
	метни се на коня, полека тръгни
	и мълком го тук донеси.
P$
