P>
	Бленувах нявга аз за страсти бесни
	и за цветя и къдрици красиви,
	за сладки устни и слова горчиви,
	и за напеви мрачни в мрачни песни.

	Отнесени са бляновете прежни
	и онзи образ скъп от буен вихър,
	остана само онова, що лихо
	сам някога излях във рими нежни.

	Ти, моя песен сиротна, размирна,
	литни да срещнеш образа изчезнал
	с привет от мен в оная вис призвездна —
	ефирен дъх на сянката ефирна.
P$
