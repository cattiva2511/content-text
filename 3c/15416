P>
	Безкрайно благодарна съм на Бога
	не за пари, късмет и красота,
	а за това, че с Божа помощ мога
	да съм щастлива с малките неща.

	Опива ме ухание на цвете
	вълнува ме осанка на дърво,
	неказаните думи на ръцете,
	които ме докосват със добро.

	Един изпълнен с благодарност поглед,
	една красива песен за любов,
	един заслон в снега с дърва за огрев,
	молитва за кораж във пътя нов.

	Безкрайно благодарна съм на Бога,
	че усет ми е дал за красота
	и с нея пребогата съм щом мога,
	да я намеря в малките неща…
P$
