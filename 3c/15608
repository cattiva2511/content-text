P>
	Да знаят, ах, цветята малки,
	сърцето как ми е ранено,
	да излекуват мойта болка,
	те биха плакали със мене.

	Да знаят славеите горски,
	как бродя болен и невесел,
	отрада биха ми дарили
	със звънка и игрива песен.

	Да знаят златните звездици,
	каква е моята несрета,
	слова утешни да ми кажат,
	те биха слезли от небето.

	Но те не знаят — на една е
	известна болката дълбока,
	защото тя сама разкъса
	сърцето ми така жестоко.
P$
