	Умрял синът на слънцето, то скърбяло и плачело. Отвред идвали хора да го утешават, но то не преставало да скърби и плаче. Стигнала вестта за това и до жабата.
	— Ще ида и аз при слънцето — решила жабата, ще се опитам да го утеша, за да престане да жали за смъртта на сина си.
	Явила се жабата при слънцето и подела реч:
	— Срамота е за теб! — казала тя. — Нима и на другите не се е случвало нещастие, като твоето? И на мен ми умря едно момченце — с широко лице, с изпъкнали очи, но аз понесох тази скръб.
	В същия миг слънцето се усмихнало и рекло:
	— Е, щом и жабата се яви при мен като утешителка, наистина е срамота безутешно да скърбя!
	И то престанало да жали за смъртта на сина си.
