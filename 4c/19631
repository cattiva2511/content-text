P>
	Жълтите стени на лятото са посивели.
	Врати от пушек се отвориха
	в мечтата за реколтите,
	които не успях да прибера,
	изгниха те, преди да стигнат зрялост.
	Врати от пушек се затръшнаха,
	отвориха се сред гората,
	изтляха в небосвода.
	Ала не зърнах огън.

	Усетих само
	близостта на есента,
	пътеките й, багрите,
	на дивеча следите.

	Чух кучетата,
	чух гърмежи.
	Крясъкът на птица
	овладя пространството
	помежду слънцето и пушека.
	Едничко ехото се спусна
	през просветващите примки
	в тъмнеещата мрежа
	на земята.
	Ала ловец не зърнах.

	Видях фазаните:
	отнасяха мечтата
	невредима
	през сноповете светлина
	над стълбовете дим, короните,
	гората, към други ниви
	зад реката.

@@	1963
P$
