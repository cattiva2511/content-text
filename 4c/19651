P>
	Поритването чух
	в корема ти.
	Изведнъж децата ме обикват
	и разговарят с мен.

	Кърмачета с плача си ме привличат
		към количките,
	засмиват се, когато се сведа над тях.
	Дечица доверчиво се катерят
		по мен,
	даряват ми незнайни дотогава
		нежности.

	Изведнъж откривам красота
	у всяко мръсно детско личице.
	Изведнъж разбирам пак езика
	на очите, звуците, ръцете.

	Откак поритването чух
		в корема ти,
	говоря в името на всички,
	които още са безмълвни,
	говоря в името на всички,
	които занапред ще се научат
		да говорят;
	и като децата,
	които все повтарят една дума,
	аз казвам:

	„Мир!“
P$
