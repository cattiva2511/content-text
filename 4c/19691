P>
	В чакалнята, когато влаковете
	закъсняваха,
	той разказваше
	приказки от „Хиляда
	и една нощ“.

	Никога не се научи
	да поздравява правилно. На „Добър ден“
	винаги отвръщаше: „Дано“.

	Знаем: шапка сваляше
	на кучетата.
	Императорската му корона от стар вестник
	децата носеха по домовете си.

	Петте реда в местния раздел на вестника
	завършваха така: „Била е
	последната му нощ,
	когато в парка се е покатерил на дървото.“

	Слухове вървят, че е забравил
	да се държи,
	когато е отправял към света
	апел за мир.
P$
