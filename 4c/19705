P>
	Над командния пулт се привеждам
	и ръката ми с трясък изхвърля от бездната
	огнени късове лава, до червено разжарени.
	И сграбчва парчето сурово желязо силата,
	която държа във властта си — тя го мачка,
	а то се извива и съска, захвърля го,
	сграбчва го пак и го спитва, огъва и мята,
	додето — най-сетне надвито — сякаш змия
	се източва, пълзи по конвейра, вече тръба.
	Насочвам го аз и пълзя едновременно с него, макар
	да не мърдам от пулта си, цял развълнуван,
	вълнуващ, превърнал се в слово и слух.

@@	1955
P$
