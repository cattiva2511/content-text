P>
	Голяма мечко, слез на земята, рунтава нощ,
	облачно космато животно с древни очи,
	звездни очи,
	от гъсталака изникват и блясват
	ноктите на твоите лапи,
	звездни нокти,
	зорко пазим стадата,
	от теб омагьосани, не се доверяваме
	на уморените ти хълбоци и на острите
	полуоголени зъби,
	стара мечко.

	Една шишарка: вашият свят.
	Вие: люспите по нея.
	Аз ги роня, търкалям ги
	от елите в началото
	към елите в края,
	сумтя срещу тях, докосвам ги с муцуна
	и с лапи ги сграбчвам.

	Страхувайте се или не се страхувайте!
	Пуснете подаянието в паничката и кажете
	на слепеца една добра дума,
	та да държи мечката вързана.
	И подправете агнетата добре.

	Че възможно е тази мечка
	да се отскубне, да не заплашва повече,
	а да подгони всички шишарки, нападали
	от елите, големи, крилати,
	сгромолясали се от рая.

@@	1955
P$
