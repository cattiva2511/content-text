P>
D>
	На Нели Закс, приятелката, поетесата, с обожание
D$
	Хей, думи, ставайте, хайде след мен!
	Дори да сме вече напред,
	много напред, ще стигнем още
	по-надалеч, ще стигнем безкрая.

	А не просветва.

	Думата
	само ще повлече
	други думи
	подире си,
	изречението — друго изречение.
	Ако ще светът,
	окончателно,
	да се натрапи,
	вече ще е казано.
	Но той не продумва.

	Думи, хайде след мен,
	за да не е окончателно
	— не на словесната похот
	и на реч подир противоречие!

	Нека поне за малко
	не говори никое чувство,
	мускулът сърце
	другаде да се упражнява.

	Нека, казвам аз, нека.

	Дори в най-висшето ухо,
	нищо, казвам аз, да не нашепваш,
	за смъртта нищо да не помисляш,
	нека, и хайде след мен, нито нежно,
	нито горчиво,
	не и утешително,
	без утеха
	нищо не обозначаващо,
	но не и без знак —

	И само не това: картината
	в мрежата на праха, празен громол
	от срички, предсмъртни слова.

	Никакво предсмъртно слово!
	Хей, думи!

@@	1961
P$
