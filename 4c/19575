P>
	Този зареещ вятър
	може да се усили
	в хода на деня.
	Все още младите листа
	ръсят светлина,
	променят ме заедно с облаците,
	стигам до другия слой,
	само мимолетното
	изглежда там вечно,
	няма да умра,
	както и тези листа,
	озарили ме,
	докато бях дете.

	Където е наобиколено от облаци,
	по-красиво се разтваря небето,
	за приятелите си мисля,
	обичам ги и зная,
	че някои също така ме обичат.
	За зелената светлина
	ще им разкажа,
	как се сипе по дланите ми
	и как я задържам, неуловимата,
	за да я предам по-нататък
	през развихрения прах сред мрака.

	Прах се извива нагоре,
	селяни карат сено към дома си,
	вятърът усуква листата, внезапно
	оставам съвсем сама
	и смъртта ме слепи
	с бели листа.
	До смърт сама съм внезапно,
	ще умра и по принуда
	ще наскърбя най-скъпите хора
	със своята восъчна маска.

	Листата искрят,
	годината още е млада и скоро ще стигне върха си.
	Моята сянка пролазва под кожата ми,
	сгрявам се
	от резеца на светлината.

@@	1978
P$
