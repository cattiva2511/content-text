P>
	По разкривеното небе
	с тромави стъпки
	се лута през мрака Сатурн
	и подсвирква на своите луни.

	От пробития покрив
	всичко се вижда,
	но целият дом е потънал в сън,
	изпълнен е сякаш с гори
	и в съня си потрепва,
	а над дъха му, разперили
	тежки криле, дремят птиците.

	Един-другиму нека сънуваме
	чуждия сън, да не чуваме
	шума на звездите и всички
	гласове в тъмнината, кръвта
	нека само шурти, да се спуска и пада
	с възчерни, червени по края
	листа под сърцето.

	Утре ще можеш да пръснеш
	пепел и прах по небето,
	пред този настъпващ
	ход на Сатурн.

@@	1963
P$
