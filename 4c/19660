P>
	Когато някой си отива, трябва
	шапката с миди, събрани
	през лятото, в морето да хвърли
	и да си тръгне с развени коси,
	трябва масата, която за любовта си
	е подредил, да катурне в морето,
	трябва глътката вино,
	останала в чашата, да изсипе в морето,
	трябва хляба си на рибите да подари
	и капка кръв да смеси с морето,
	трябва с ножа си добре да промуши вълните
	и обувката си да потопи,
	сърце, котва и кръст,
	и да си тръгне с развени коси!
	Тогава пак ще се върне.
	Кога?
	Не питай.

@@	1954
P$
