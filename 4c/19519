P>
	Отново броди тъмносинята девица,
	сестрата бледа на пиячи и поети,
	из улиците онемели и мъгливи.

	Полюшква се лениво пасмината нощна:
	Момичета, за часове светици,
	пламтят греховно в сенките на пътя,

	догдето утринният вятър ги прогони.
	Фенерите въздишат сред прегръдки
	на буйни и отчаяни пиячи —

	ала поетът шепне дългия си монолог:
	Вземи ги, тъмносиня дево, всички безутешни
	в своя вечно милосърден скут!

@@	1946
P$
