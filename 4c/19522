P>
	Дъждът снове като окъсана старица,
	която с горест броди по страната.
	Измокрена, покрита с власеница,
	протяга тя понякога ръката,

	унило хлопа по стъклата и се мръщи,
	а там завесата шепти и се люлее.
	Момичето ще си остане вкъщи,
	а тъкмо днес така му се живее!

	Див вятър сграбчва скитницата за косите,
	светът в горчивите й сълзи плува.
	Тя дръзко разпилява си полите
	и като призрачна магьосница танцува!

@@	1946
P$
