P>
	Без люляк са косите ти, ликът ти е чисто стъкло.
	От око към око плава облакът, като Содом към Вавилон:
	като листак окършва кулата и вилнее край серния храст.

	Тогава трепва светкавица около устните ти — онази урва с останки от цигулка.
	С белоснежни зъби някой тегли лъка: О, по-красиво звучеше тръстиката!

	Любима, и ти си тръстиката, а всички ние дъждът;
	вино невиждано е твоето тяло, а ние с дузини отпиваме;
	лодка сред житото е сърцето ти, с нея гребем към нощта;
	каничка синева, тъй леко прескачаш над нас, а ние спим…

	Пред шатрата крачи центурията, а ние, пирувайки, те отнасяме в гроба.
	Сега по плочите на света ехти твърдият талер на бляна.

@@	1945
P$
