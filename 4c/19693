P>
	Живея подир стъпките
	на полицая, който проверява документите ми.
	Живея в мазето на неголяма
	съборетина, в старопиталището
	за пенсионирания вятър.

	Живея в люшкащия се кафез
	на папагал, научил наизуст
	всичките закони.

	Подслонът ми
	на площада за обществен безпорядък
	е горящият цирк —
	моите поздрави
	пристигат на ръце при тебе,
	моите поздрави
	са последни акробати
	под пламналия купол.
P$
