P>
	Самотен стоя
	в океана от звуци.
	Камбани отекват
	дълбоко през мен.

	Самотен отпивам
	в реката на времето.
	Огледала ме обхващат,
	понесен нататък.

	Нощи се спущат
	невъзмутимо.
	Нощи ме скътват
	опиянен.

	Звездите рухват
	навътре в мен.
	И звезди изскачат
	навън от мен.

	С ранена ръка
	на кърмата на месеца
	вися освободен
	напряко през Нищото.

	Планети танцуват
	край моето тяло.
	Далечините се
	охлаждат с мен.

	Огньовете се
	уталожват с мен.
	Искрите се пръскат
	навред из всемира.

	Смехове дрънкат,
	викове съскат.
	Молитви се лутат
	нагоре, надолу.

	Боговете растат,
	мечтите растат,
	мъртвите растат
	навътре в мен.

	С огнен юмрук
	на кърмата на месеца
	се нося свободно
	напряко през Нищото.

@@	1947
P$
