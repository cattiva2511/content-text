P>
	Дълбоко твоята вина усещах,
	когато днес при мен дойде. Лежах
	без глас, любими, и посрещах

	страстта ти, твоето „Защо?“ разбрах,
	но отговор така и не открих
	гнета в сърцето си с един замах

	да потуша. Ах, само заглуших
	премногото въпроси, натежали
	от бремето си, мислите стопих

	в ума си, бяха тягостно заспали
	и нямах власт над тях в нощта безкрайна.
	Обичам те, узна ли го, едва ли,

	все пак ще трябва да го пазя в тайна.

@@	1947
P$
