P>
	И пролетта ще понеса, любими,
	ако с очакването струни нови
	в душата се изопнат, не за химни,

	а само за мига да са готови,
	когато твойте пръсти в чернотата
	на мрака, кипнал в нощите сурови,

	с любов ще пратят звуци в светлината.
	Но ако лятото пристигне тук
	и стъпче светостта на самотата,

	смутена, за да се спася напук,
	аз се превърна в немощна лъжкиня,
	че чувствата ми се стремят към друг…

	ела тогава, за да не загина.

@@	1947
P$
