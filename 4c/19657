P>
	Задават се сурови дни.
	Разсроченото до отмяна време
	става видимо на хоризонта.
	Ще трябва скоро да си стегнеш пак обущата,
	обратно да прогониш кучетата в дво`ровете край тресавищата.
	Понеже вътрешностите на рибите
	от вятъра се вледениха.
	Едвам мъждукат цветовете на жълтеещия боб.
	Погледът ти пуска диря през мъглата:
	Разсроченото до отмяна време
	става видимо на хоризонта.

	Оттатък твоята любима все потъва в пясъка
	и той расте около разпилените коси,
	прекъсва думите й,
	повелява й да е безмълвна,
	намира, че е смъртна
	и готова за раздяла
	след всякоя прегръдка.

	Не се озъртай.
	А стегни обущата си.
	Прогони обратно кучетата.
	Рибите хвърли в морето.
	Изгаси на боба цветовете.

	Задават се сурови дни.

@@	1952
P$
