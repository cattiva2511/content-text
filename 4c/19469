P>
	Над дървения плет
	увисват твоите думи:
	снегът — товарът на дърветата
	се стапя.
	Дори в окапалия люляк
	ехти цвъртеж на косове;
	щурецът издълбава
	с тревистия си глас
	резки в стената, а полетът
	на лястовиците
	е стръмен —
	извит срещу дъжда. Съзвездия
	пътуват по небето
	в кръг.
	Онези,
	които те заравят
	под корените на дърветата,
	ще чуят:
	приказваш ти
	на пясъка, изпълнил
	докрай устата ти.
	Тъй пясъкът ще проговори.
	а камъкът ще закрещи,
	водата пък —
	навред ще полети!

@@	1963
P$
