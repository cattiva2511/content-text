P>
	Когато при челна стойка преброявам семейството
	и зная, че никой не липсва,
	понеже всички страхливо треперят и притеснени
	стоят в полукръг безмълвно,
	понеже таткото показва, какво още
	като старец му се удава —
	на седемдесет, седемдесет и пет,
	с навирен дупешник, краката криви, —
	и аз близо до земята виждам,
	че всички внуци са наглед добре,
	синовете, дъщерите са красиви
	в своите кризи и до един с главата горе,
	светът сякаш си е в ред
	и за удивление достоен,
	догдето съм с главата долу;
	ала после се разклаща онова, което само бе
	предположение и — траяло за миг —
	ме бе направило щастлив в обратна стойка.

@@	2003
P$
