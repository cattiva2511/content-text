P>
	Моята муза на ъгъла чака;
	евтино дава на всеки това,
	което аз не желая;
	когато е весела,
	тя ми дарява, каквото поискам,
	но весела рядко я виждам.

	Моята муза е монахиня;
	в мрачния дом
	зад двойна решетка
	тя казва на своя любим
	добра дума за мене.

	Моята муза се труди във фабрика;
	вечер след работа
	иска да иде с мен да танцува,
	но вечер след работа
	не е време за мене.

	Моята муза е стара;
	през пръстите тя ме перва
	и с изсъхнали устни крещи:
	„Напразно, глупако!
	Глупако, напразно!“

	Моята муза е домакиня;
	но в шкафа не пази бельо,
	а думи;
	рядко вратите отваря
	и ми дава по някоя.

	Моята муза е прокажена
	като мене;
	един-другиму целуваме пяната
	от своите устни
	и за чисти се обявяваме.

	Моята муза е германка —
	не предлага закрила;
	само когато се къпя в драконска кръв,
	тя слага длан на сърцето ми
	и тъй уязвим аз оставам.

@@	1972
P$
