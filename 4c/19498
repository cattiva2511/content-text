P>
	Сламка
	наместо халка
	около пръста ти сложих —
	крехка и тънка.

	Свят
	през детски очи,
	върху лунния диск
	изписахме
	своите две имена,
	от звезда до звезда
	прокарах аз линии
	за твоята длан.

	По птичите пътища,
	където са пощенските кутии,
	синева в синевата,
	отнасяха лястовици
	целувките ни
	из страната.

	А през ноември
	старо разпятие стърчеше край пътя.
	планинският вятър лъхтеше на сняг,
	пееше вече в клонака на имела
	птицата
	на Забравата.
P$
