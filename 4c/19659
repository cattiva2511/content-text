P>
	Войната вече не се обяснява,
	а се продължава. Немислимото
	става всекидневие. Героят
	се укрива надалеч от битките. Слабия
	го пращат на огневата линия.
	Униформата на дните е търпението,
	отличието — жалката звезда
	на упованието над сърцето.

	Присъждат я,
	когато нищо вече не се случва,
	когато барабанният огън затихне,
	когато врагът е станал невидим
	и сянката на вечното въоръжаване
	задръсти небесата.

	Присъждат я
	за отлъчване от знамената,
	за храброст, проявена пред приятеля,
	за издаване на непристойни тайни
	и неуважение
	към всяка заповед.

@@	1953
P$
