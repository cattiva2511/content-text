P>
	не виждам нищо, което бих искал да видя,
	но все пак, за щастие, виждам с двете очи,
	както открай време;
	и не чувам нищо, което бих искал да чуя,
	но все пак, за щастие, чувам с двете уши,
	както открай време;
	и не усещам нищо, което бих искал да усещам,
	но все пак, за щастие, усещам с цялото тяло,
	както открай време;
	и не мисля нищо, което бих искал да мисля,
	но все пак, за щастие, мисля с главата,
	както открай време;
	и не стъпвам там, където бих искал да стъпвам,
	но все пак, за щастие, стъпвам с двата крака,
	както открай време;
	и не вземам нищо, каквото бих искал да вземам,
	но все пак, за щастие, вземам с двете ръце,
	както открай време;
	и когато, пред безполезността на всичко,
	ме обзема ужас, все пак, за щастие, съм
	непокътнат, както открай време.

@@	1980
P$
