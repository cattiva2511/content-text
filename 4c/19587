P>
	Дъхът ти още гали ми косата,
	по кожата ми твоят жар пламти.
	Очите ми излъчват яснотата

	на странно тъмния ти взор. В мечти
	все още тръпне младото ми тяло,
	целувано от теб. Любими, ти

	тъй близък си ми, сякаш отначало
	обиквам твоя мирис, твойта сласт —
	тъй сладостно изпълваш ме изцяло,

	че, струва ми се, своя собствен глас
	не чувам повече. — Жълтеещ мрак
	нахлува в стаята. — Сама съм аз…

	Но в моите прегръдки ти си пак.

@@	1947
P$
