P>
	Твърде леките, евтини вицове
	нямат цел, нито мярка:
	тъй съдбата често играе на зарове,
	а злополуката става
					проста история:
	скриптяща ламарина,
					строшени стъкла —
	последно пропадане
					в последния мрак.
	Тъй глупав нерядко животът е,
	а трябваше много
					неща да завърша —
	днес моята работа кой ще поеме?
	Защо ли е нужно да тлея във гроба
	като откършена
					коралова клонка,
	да лежа под пръстта
					сред гниещи лаври?
	Нехаен навярно не съм бил ни веднъж,
	изкуството в битката класова
					съвсем не нехайно е:
	то иска от тебе сърцето, ума.
	А вие, петленца,
					това не съзнаете ли,
	бурята в миг ще оскубе перата ви —
					на всичко отгоре
	ще трябва отново Маркс да четете…
	Едно нещо разбрах несъмнено:
	заспи ли един,
					другите бдят,
	(Печална утеха, понеже
					аз съм сънливецът…)
	Все пак уверен съм, вие ще тръгнете
					с моите мисли
	по моите следи:
	като мен вие твърди бъдете и по възможност —
					не толкова слаби!
P$
