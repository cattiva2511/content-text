P>
	Аз бях дете, когато те открих,
	не знаех как пред теб да проговоря,
	със своя детски свят се разделих,

	но първа стъпка не посмях да сторя.
	Ти зърна погледа ми неуверен.
	Копнежът, с който исках да се боря,

	спря моя смях, направи прекомерен
	възторга и плача ми неуморен.
	Преди бе всеки кълн недостоверен,

	понеже спеше в свят неплодотворен.
	Ти сипна пак звездите в небесата,
	ти сгря мечтите ми да пуснат корен,

	от твойта пръст роди се кълн в земята.

@@	1947
P$
