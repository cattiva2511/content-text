	[* Corona — Венец (лат.) — Б.пр.]
P>

	От ръката ми хрупа есента своя лист: ние сме приятели.
	Измъкваме времето от орехите и го учим да ходи:
	времето пак се завръща в черупката.

	В огледалото е неделя,
	в съня си спим,
	устата говори истина.

	Окото ми плъзва надолу към пола на любимата:
	ние се гледаме,
	мълвим си тъмно,
	обичаме се като мак и памет,
	спим като вино в раковини,
	като морето в струята кръв на луната.

	Стоим прегърнати на прозореца, от улицата ни гледат:
	време е да узнаят!
	Време е камъкът да поиска да разцъфти,
	в безпокойството да затупти сърце.
	Време е да стане време.

	Време е.

@@	1952
P$
