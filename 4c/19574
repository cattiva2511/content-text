P>
	Всекидневно усилие
	да обичаш неотменимото,
	сажди и пушек и кофи за смет,
	растениевидните инициали
	по старите сребърни прибори, миризми
	от майчините кутийки, после думи
	като готварски ножове, мляко, подправки.

	Тя бели картофи и слуша
	как подвижният кран на чешмата отмерва
	седемте плодни години,
	седемте гладни години

	и онези,
	през които не си струва
	да си живял,
	ако нямаш
	по-дълбок корен.

	Тази вода под камъка
	ще пиеш
	сред прашни звезди
	сам.

@@	1977
P$
