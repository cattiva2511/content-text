P>
	Тъй привечер
	реката зазвучава —
	дихание дълбоко на горите;
	небето прекосяват
	провикващи се птици — брегове
	на тъмнината; а над тях —
	стареещи, припламват
	звездните огньове…

	Живях като човек. Вратите,
	разтворени пред мен,
	така и не броих —
	но на заключените хлопах.

	Тъй всякоя врата отворена е днес.
	Пред мене Викащият се възправя
	с разперени ръце. Отвред
	към моята трапеза слизат думи.
	Горите зазвучават,
	в реката, дишаща, прелитат риби,
	над мен небето сред огньове се люлее.

@@	1962
P$
