P>
	Не в стаята ти,
	не в леглото. Не в леглото.
	Навярно под върбите край реката
	или пък в буковата сянка,
	когато първите листа се ронят,
	падат върху тебе, върху мене,
	и аз изчиствам от лицето ти листата,
	и ти изчистваш от лицето ми листата,
	и ги струпваме накуп.

	Изтръгваме си снопчета трева,
	увиваме си стръкчета около пръстите,
	разменяме си тревни пръстени,
	пъхаме си сламки между устните…
	Ти слагаш ризата си под главата ми
	и кората на деня прорязваш.

@@	1982
P$
