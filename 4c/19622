P>
	Трепери още от ботуш земята.
	Цъфти полето, както и преди,
	но болката остана във душата,
	вдълба се в бръчките, в чертите на лицата
	и често сънищата ни гнети.

	Просмука се кръвта, от нас пролята,
	а раната е жива и гори;
	изсъхнаха сълзите на децата,
	но и в смеха, и в ругатнята
	смъртта все тъй безмълвно ни следи.

	Рушат се нощем пак развалините,
	повява пепел във прашец от цвят;
	от пещите долитат вопли скрити,
	а праведници бродят по стъгдите —
	за своята невинност пак крещят.

	Над нас отново слънцето огрява,
	но сянка на сърцата ни тежи
	и светлите копнежи помрачава.
	На хълма кръст до кръст се извисява —
	там ново вино зрее и сълзи.

@@	1947
P$
