P>
	В Хамбург тъмна е нощта,
	не както в други градове:
	жената синя и красива
	изглежда в Хамбург сива;
	с безверните си синове
	тя бди на пост в дъжда.

	В Хамбург скрива се нощта
	в пристанищни вертепи,
	полите си развява,
	безчинства, приласкава,
	когато между погледи свирепи
	се смее любовта.

	В Хамбург дива е нощта,
	тук нежни трели не звучат
	на славеи опиянени;
	тя знае: песните на корабни сирени,
	които от пристанището към града бучат,
	изпълват ни гръдта.

@@	1946
P$
