P>
	Своенравен човек,
	с душа на градски свирач, с шпага
	и склонност към чувства
	(полезни, разбира се),
	с детска радост изпълнен
	от ромолящи води, от вечно
	живия ход на реките;
	така и сухият бряг на Йордан,
	и натежалият от небеса
	Ефрат
	с него общуват.

	А морският залив, който видя —
	с човека, пристъпващ
	незримо зад пламъци,
	с древна печал
	призоваващ планетите, —
	понякога в Кьотен отеква,
	в блестящата дворцова музика,
	или в бюргерското велелепие
	на лайпцигските години. Към края
	той вече не чувал ехтенето
	на божия дух в гласа на тромпета
	или тромбона (в 16-фусовия регистър).
	Предхождат го флейти, когато,
	уморил се да пише,
	излиза пред своя старинен дом;
	усеща летящия вятър, ала
	не разпознава вече
	земята.

@@	1963
P$
