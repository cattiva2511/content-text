P>
	Къде ще се научим да живеем
	и къде ще се научим да учим
	и къде да забравяме
	та да не живеем само с наученото?

	Къде ще се научим да сме достатъчно умни
	та да отбягваме въпросите
	които не правят любовта ни сговорчива
	и къде
	ще се научим да сме достатъчно честни
	та заради любовта ни
	да не отбягваме въпросите?

	Къде ще се научим
	да се браним от действителността
	която иска с измама
	да ни отнеме свободата
	и къде ще се научим да мечтаем
	и да сме будни за мечтите си
	та нещо от тях да стане
	наша действителност?
P$
