P>
	Зад плета седят:
	Животът и Смъртта.
	И двамата ме викат,
	искат да ме посъветват.

	Зад плета долавям
	гласовете им.
	През плета не мога да премина,
	не бива да ги видя.

	„Стига си обичал своето нещастие,
	щастието си обикни!
	Днес още! Вече нямаш много време!“
	вика ми единият от гласовете.

	А другият говори:
	„Запази с любов това, което си обикнал.
	Дори нещастието да обичаш, може да е щастие,
	а да сменяш любовта си ще ти донесе нещастие!“

	Накрая двамата изричат: „Тръгвай!“,
	и аз вървя и знам,
	единият от тях е моята Смърт,
	а другият — Животът ми.
P$
