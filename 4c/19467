P>
#	I

	Моята врата
	те призова, затворих
	прозореца, строшеното стъкло
	затулих, облакът,
	мой покрив под свистящи ветрове,
	се вдигна, цветове на слез
	поникнаха през сламата, откраднах
	светлината на дъжда и светлината
	на разплискана вода — така в дома си
	мрака изгорих.

	На прага
	твоята страна
	запита устните ми, рамото
	отвърна на бедрото:
	„Някога отлитна ти, но есен
	прозираше все още, зимата
	пристигна, носена от светилата, пурпурни
	огньове, ала ти живееше сред чужденци.“
	Зелена пукнатина пропълзя в леда.
	И стонове обгърнаха реката.
	А белота — снега.

#	II

	Аз съм, който към тебе пристъпва,
	ала не казвам: „Ето ме, идвам!“

		Бяла, по пътя
		тръгна си ти, белите викове
		свиха в селата, зеленият
		глас на брега,
		заизраства
		малинов клонак през нашите
		длани. Бял и зелен.

	Кой ли стои
	зад вратите, слухти:
	почукване
	скита под покрива?

	Тук ще говори,
	който на портата спре,
	живият, той ще ни каже:

	„Дойде ли някой по пътя,
	нека да влезе!“

@@	1963
P$
