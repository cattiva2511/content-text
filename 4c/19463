P>
	Двина`,
	край теб повява
	утринната свежест
	и вятърът уханен,
	дошъл от равнината.
	Старият градец
	е вече дим и пепел…

	Брегът ти е студен. А храсталакът —
	разстелена зелена лента.
	От теб излитат лястовици
	и кръжат сред светлината…

	Дойдох
	при тебе изнурен
	във обедния час
	и падам върху твоя пясък!
	Искам да живея
	с диханието на реките,
	от извора да пия,
	да пия от земята,
	от нощта,
	от тайните на глъбините
	под тревата…

	Всред огъня на дните
	жадувам да живея —
	в тях пламъците да разделям,
	за да те видя пак —
	посърнала от многото години,
	потъмняла…
	От теб излитат чайки
	и водни пръски.
	Със крясъци морето те приема
	и ти потъваш в него —
	от дълбините му,
	в тъмнеещите сенки,
	стареещи, животните
	с въздишка те приемат.

@@	1963
P$
