	Едно просто селско момче попаднало за първи път в града.
	Когато пристигнало, някой го настъпил и казал: „Извинете“. После отишло в странноприемницата, където друг го блъснал и казал: „Извинете!“. След това влязло в театъра и някакъв човек почти го повалил на земята с думите: „Извинете“. Тогава селското момче възкликнало:
	— Колко хубаво, а ние не сме чували за този чалъм. Прави каквото си искаш на когото си искаш и просто се извинявай!
	И блъснало с юмрук човека, който минавал край него, и казало:
	— Извинете!
	Ако човек настъпи непознат на пазара, вежливо се извинява и обяснява: „Такава блъсканица е!“
	Ако по-големият брат настъпи по-малкия, казва: „Извинявай“, — и толкова.
	Ако родителят настъпи детето си, няма да каже нищо.
	Най-голямата вежливост е свободна от всякакви формалности.
	Безукорното поведение не е обременено с грижи.
	Съвършената мъдрост не е планирана.
	Истинската любов не се нуждае от доказателства.
	Пълната искреност не дава гаранции.
