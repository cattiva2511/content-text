	Джуан Дзъ лежал на смъртния си одър, а учениците се готвели да му направят тържествено погребение. Джуан Дзъ казал:
	— Небето и Земята ще ми бъдат вътрешен и външен ковчег, слънцето и луната — нефритени дискове, звездите — бисери, а всичко останало — погребални дарове. Какво липсва на такова погребение? Какво можете да добавите?
	— Но ние се страхуваме, — отвърнали учениците, — че ще ви изкълват враните и гарваните, учителю.
	Джуан Дзъ казал:
	— На земята ще ме изкълват те, а под земята ще ме изядат червеите. Защо да предпочитаме червеите?
