	Яо пътувал до царството Хуа, и граничният стражник на Хуа го поздравил: „Да, това наистина е мъдрец! Здраве и дълголетие за мъдреца!“
	— Не искам! — отговорил Яо.
	— Да бъде мъдрият пребогат! — извикал граничният стражник.
	— Не искам! — отговорил Яо.
	— Да ви се народят много синове!
	— Не искам!
	— Но нали всеки човек иска дълголетие, богатство и синове, защо вие не ги искате?
	— Колкото повече синове, толкова повече грижи, — отговорил Яо. — Колкото повече богатство, толкова повече тревоги. Колкото по-дълго живееш, толкова повече унижения. Всичко това не спомага за нарастването на вътрешната ми сила ци, затова не го искам.
	— Отначало ви помислих за мъдрец, — казал граничният стражник — но сега виждам, че не сте нищо повече от обикновен благородник. Небето дава на човека не само живот, но също така и занятие. Ако имате много синове, но на всеки от тях намерите занятие — за какво има да се тревожите? Ако сте богат, и дадете на всеки неговия дял — ще има ли причина за безпокойство? А мъдрецът —
P>
	Стои като пъдпъдък, а яде като пиле,
	Не оставя слели по птичия си път.
	Когато цари ред в Поднебесната,
	Заедно с всички се радва на живота.
	Когато няма в Поднебесната ред,
	Увеличава Силата си в самота.
	За хиляда години ще се пренасити на свят,
	Ще го напусне и ще се възнесе на небето.
	Ще седне в онази колесница от облаци
	И ще я подкара при предците си царствени.
	Трудностите житейски не ще го засегнат,
	Нещастията ще го подминат в живота.
	Откъде тогава унижения?
P$
	Граничният стражник тръгнал да си върви, а Яо хукнал след него с думите: „Позволете да ви попитам!“
	— Махайте се! — отговорил граничният стражник.
