	Веднъж в едно село настанала страшна суша и жителите му повикали на помощ един странстваш даоски монах. Даосът дори не влязъл в селото, а се затворил в една отдалечена колиба. Останал в нея три дни, а на четвъртия завалял дъжд.
	Жителите на селото възприели това като нещо очаквано: даосът дойде и оправи всичко. Но един европеец, който случайно се оказал там, бил много впечатлен. От любопитство отишъл при даоса и го попитал как му се е удало да предизвика дъжда? Даосът се учудил:
	— Какъв дъжд? Не съм предизвиквал никакъв дъжд. Когато наближавах селото, просто забелязах, че тук Дао е много нарушено, а от това пострада моето Дао. Затова за мен беше много важно да се затворя в колибата и три дни възстановявах Даото си. Сега то е вече наред и продължавам по пътя си.
