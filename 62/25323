	Някакъв жител на царство Сун за три години изрязал от нефрит за държавата си листо от дървото чу, толкова съвършено — нащърбено и с дръжчица, с разклонени фини жилки, толкова филигранно и блестящо, че не можело да бъде различено от истинските листа от дървото чу, даже смесено с тях. Царство Сун поело издръжката на този човек заради майсторството му.
	Като чул за това, учителят Лие Дзъ казал: — Ако Небето и Земята, пораждайки нещата, създаваха едно листо за три години, щеше да има много малко растения с листа. Затова мъдрият човек не разчита на знания и майсторство, а на естественото развитие.
