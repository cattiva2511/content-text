	Веднъж Конфуций минавал покрай една планина. Някаква жена плачела силно над един гроб. Конфуций се поклонил почтително и се заслушал в риданията й. А после изпратил при жената един свой ученик, за да я попита:
	— Толкова силно се измъчвате, изглежда това не е първото ви нещастие?
	— Така е, — отговорила жената. — Преди време тигър уби свекър ми. Пак тигър погуби мъжа ми. А сега тигър разкъса сина ми.
	— Защо не напуснете това място? — попитал Конфуций.
	— Тук властта не е жестока, — отвърнала жената.
	— Запомни това, младежо, — казал Конфуций. — Жестоката власт е по-свирепа от тигър.
