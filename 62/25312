	Някой попитал учителя Лие:
	— Защо цениш пустотата?
	— В пустотата (сун) няма нищо ценно, — отговорил Лие Дзъ и продължил. — Работата не е в името. Няма нищо по-хубаво от покоя, няма нищо по-хубаво от празнотата. В покоя, в празнотата откриваш своето жилище, в стремежа да вземеш губиш жилището си. Когато нещата са се объркали, няма да върнеш миналото с игра на милосърдие или на справедливост.
