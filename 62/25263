P>
	Умиращо дете, защо изпитваш страх?
	Ти вече остаря, но стъпваш все тъй леко,
	дълбоко в твойта кръв отеква светло ехо —
	молитви утринни ти вдъхват порив плах.

	Ти вярна бе докрай на целия всемир.
	Но откъде дойде у теб това упорство?
	Обагри с нежен дъх безцветния зефир
	на този вечен свят — същинско чудотворство.

	Очите притвори, наивните очи;
	живей сред самота като далечен остров
	и крехките ръце простри смирено, просто,
	съдбата с тях сграбчи и тя ще замълчи.

	Сведи челото си и гъстите коси
	над тази черна пръст и с огън съюзи
	честта и любовта, дарени на земята,
	където ангели разгарят жар в сърцата.
P$
