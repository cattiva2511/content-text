	Царят на Дзън излязъл да съедини войските си със съюзници, за да нападне царство Уей. Владетелят на Чу погледнал небето и се разсмял.
	— На какво се смееш? — попитал царят.
	— Смешен ми е съседът, — отвърнал принцът. — Той изпратил жена си при родителите й, а по пътя видял една жена, която събирала билки. Харесал я и започнал да я ухажва. Но се обърнал след жена си и видял, че и нея някой я ухажва. На това се смее вашият слуга.
	Царят разбрал намека, спрял войските и ги повел обратно. Още не бил стигнал до дома, когато нападнали северната граница на царството му.
