	Като стигнал в царството Сун, Ян Дзъ се настанил в странноприемница. Стопанинът имал две наложници: красива и грозна.
	Грозната той тачел, а красивата подценявал. На въпроса на Ян Дзъ защо го прави човекът отговорил:
	— Красавицата сама се възхищава от себе си и аз не разбирам къде е красотата й. Грозната сама се подценява и аз не разбирам къде е грозотата й.
	— Запомнете това, ученици, — казал Ян Дзъ. — Действайте достойно, но се пазете от самодоволство, и ще ви обикнат навсякъде, където и да отидете.
