P>
	Мечтаех; изведнъж градината пред мен
	ме порази със лъч, в очите отразен.
	Любувам му се аз с нестихваща наслада —
	о, лято, ти блестиш от свежест и прохлада!
	Облива ме възторг, обзема ме възбуда,
	вървя, забавям ход и сякаш радост луда
	в миг скача върху мен от цъфналия храст.
	Препълнена с любов, немея от захлас.
	Небесният лазур прелива в мойто тяло.
	Изглежда отлетяла пред смаяния взор
	градината сега, а целият простор
	е разцъфтял у мен. Затворя ли очи,
	аз бих видяла пак и рози, и лъчи.
P$
