	Ян Джу се срещнал с Лао Дзъ и попитал:
	— Можем ли да сравним с мъдрия цар съобразителния, проницателен, далновиден и решителен човек, който неуморно изучава пътя?
	— При сравнение с мъдрия, — отвърнал Лао Дзъ, — такъв човек би изглеждал като суетен дребен слуга, който трепери в душата и напразно затруднява тялото. Нали казват: „Красотата на тигъра и риса са примамка за ловците; маймуната се държи на синджир за ловкостта й, а кучетата — за умението да подгонят як“. Можем ли да сравним тях с мъдрия цар?
	— Разрешете да попитам как управлява мъдрият цар? — когато задал този въпрос, лицето на Ян Лжу посърнало.
	— Когато управлява мъдър цар, успехите се разпространяват из цялата Поднебесна, а не изглеждат негови лични; промените достигат до всекиго, а народът не се съпротивлява на царя; никой не го назовава по име и всеки му се радва посвоему. Такъв цар стои в неизмеримото и странства в небитието.
