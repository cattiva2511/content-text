P>
	Бяхме изморени, бяхме тъй щастливи.
	Цяла нощ с ферибота обикаляхме като диви.
	Беше ярко, светло, миришеше на конюшня;
	стоплени от огъня, до масата се сгушихме;
	на хълм един лежахме, под светлата луна.
	Но сирената не млъкна, скоро слънцето изгря.

	Бяхме изморени, бяхме тъй щастливи.
	Цяла нощ с ферибота обикаляхме като диви.
	Ти ябълка отхапа, аз си взех круша —
	по десетина от двете с теб си бяхме купили.
	Небето пребледня, вятър сви студен,
	слънцето покапа злато върху новия ден.

	Бяхме изморени, бяхме тъй щастливи.
	Цяла нощ с ферибота обикаляхме като диви.
	Извикахме: „Добрутро, майко!“ на глава в шал увита
	и купихме вестник, който никой от нас не прочете.
	„Сполай ви“, тя рече за ябълките и крушите
	и ние й дадохме парите си — останаха ни само за билетите.
P$
