P>
	Краят на въздуха
	и краят на света
	са кръгли балончета
	но краят на света
	седи на сгъваемо столче
	а краят на въздуха скача
	от турнирното дърво
	към празната клетка
	която се носи във въздуха

	Кожата на брилянта омекотява нравите
	празниците продължават
	и след смъртта понякога
	дори зад балюстрадата
	направена от износено пространство

	Жадните облаци забиват
	хоботите си и опашките
	в парфюмираните рани
	на медните перуки на цветята
	които се разхождат по бъбривата вода

	Устата на светлината се разтваря в прозявка
	и в тях се вижда вътрешната пустота

@	(„Петна в празното“, 1936)
P$
