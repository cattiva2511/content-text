P>
	Дойдоха лесничеите от другия склон, непознати, неподчинени на нашите обичаи.
	Дойдоха многобройни.
	Тълпата им се появи на разделната черта на кедрите
	И от полето на старата жетва, сега напоявано и зелено.
	Бяха се сгорещили по дългия път.
	Каскетите им се чупеха над очите, а капналите им от ходене крака стъпваха в неясното пространство.
	Забелязаха ни и се спряха.
	Очевидно не бяха предполагали, че ще ни намерят тук.
	На лесните земи и добре завардени бразди,
	Без да ни е страх от посещения.
	Ние вдигнахме чела и ги окуражихме.
	Най-красноречивият се приближи, после друг — пак така безкоренен и бавен.
	Дошли сме — казаха те — да ви предупредим за приближаването
	На урагана, вашия безмилостен противник.
	И ние като вас го познаваме
	Само по разказите и изповедите на прадедите.
	Но защо сме толкова неразбираемо щастливи през вас и защо изведнъж станахме като деца?
	Ние им благодарихме и ги отпратихме.
	Но преди това им дадохме да пият и техните ръце трепереха, а очите им се смееха над чашите.
	Хора на дърветата и брадвата, способни да се опълчат
	срещу всякакви ужаси, но неспособни да направляват води,
	Да подреждат стени и ги напояват с весели бои,
	Те не знаеха какво е измамна градина и пестеливост в радостта.
	Наистина, ние можехме да ги убедим и да ги спечелим
	Защото тревожното очакване на урагана е разтърсващо.
	Да, ураганът скоро ще се появи;
	Но струва ли си да говорим за това и да тревожим бъдещето?
	Тук, където сме, ние не изпитваме непосредствен страх.

@	(„Сутринни песни“, 1950)
P$
