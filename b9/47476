P>
E>
P>
	На мястото на срещата на убийците
	има петна от кръв и прясна боя.
P$
E$

	Мирис на студ
	Убиват при десерта
	Не ще успеят свещите да се наместят
	Ще трябва да си донесем различни малки сечива

	Шефът ни се маскира
	Абстрактно кадифе
	Отива господинът на бала в Операта
	Всички убийства стават в „Ла Мюет“*
	[* Име на парижко заведение. — Б.пр.]
	И тъй нататък
	Те виждат само общата печалба Опосум
	Членуват в бандата ми най-видните французи
						Букет цветя Злоупотреба с доверие
	Увлякъл съм Париж в безчестието Курс
							Борсов удар
	Перспектива изпълва с радост сърцата
							на съучастниците ми
	Адска машина скрита в цвета на един мак
	Те вече няма да разбогатяват Сега е техен ред
	Звезда от вестник счупени прозорци
	Познавам слабостите на вилбрекеновци*
	[* Персонаж от италианската комедия дел арте — злобен скъперник и подозрителен старец. — Б.пр.]
	Приятелите ми
	Постига се целта със сляпото доносничество
	Отровната пенлива бира
	Или предателството

	Ето тук този Храна за дървен кон
	Аз го предавам на властта
	Потриват другите ръце
	Не губите ако почакате
	Ще станат произшествия в морето тази нощ
	И атентати И различни действия
	Смъртта тече върху черджето пред леглото в червени езера
	Остават още двамата приятели преди до брат ми да се добера
	Усмихнат той ме гледа аз също му показвам
		Зъби
	Кой ще удуши другия
	Ръка в ръка
	Ще теглим жребий с името на жертвата
	Който приказваше умря
	Убиецът се вдига Казва
							самоубийство
							края на света
	Свиваме знамената Раковини
	Вълната не ще върне погълнатите кораби
	Мистерията на катрана Факли
	Осеян с дупки плод Оловни свирки
	Клането вече е ненужно аз се отказвам от
	Зеленото и синьо минало за удоволствия
	Поставям за съревнование анархията
	Във всички книжарници по гарите

@	(„Радостен огън“, 1919–1920)
P$
