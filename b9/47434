P>
	Рисувах аз отчаяни земи
	и хората са уморени
	от радостта си тъй далечна.
	Рисувах аз отчаяни земи
	където хората живеят във дворци.

	Рисувах все еднакви небеса,
	морето с всичките му параходи,
	снега, дъжда и вятъра, снега.
	Рисувах все еднакви небеса
	където хората живеят във дворци.

	Аз много дни и нощи пропилях
	във работа и в почивка.
	И нищо аз не промених, Блажени,
	недейте пита нищо, аз отивам
	на дверите на огъня да чукам.

@	(„Първи стихотворения“, 1917)
P$
