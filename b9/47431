P>
	слонът е влюбен в милиметъра
	мечтае охлювът за лунно поражение
	обувките му са бледи и лъщят
	като желатиновата пушка на някой неовойник

	орелът прави жестове в допустима празнота
	вимето му е пълно със светкавици

	мустаците на лъва са в чист готически стил
	кожата му е неподвижна
	усмихва се като мастилено петно
	лангустата говори с гласа на ядосана малина
	но се държи добре в обществото като ябълка
	и състрадателна е като круша
	и сладострастна като тиква

	кравата тръгва по препънат път
	който се губи сред хартия от бяло месо
	всеки наш косъм тежи осем

	змията скача край любовните легени
	пълни с прободени сърца
	и си кълве кълве

	а препарираната пеперуда се превръща
	в припряна пеперуда

	славеят полива стомаси и сърца мозъци и черва
	което значи линии и рози и люляци и карамфили
	бълхата носи десния си крак зад лявото ухо
	лявата ръка в дясната
	и скача с левия си крак над дясното ухо

@	(„Какво пеят цигулките в леглото от сланина“, 1939)
P$
