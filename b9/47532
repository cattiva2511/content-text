P>
	Държи се като насекомо
	Очите му тежат три пъти повече от него
	раздвижват се и спират пак се движат
	по всичките посоки на света
	и се завръщат там където най-малко ги очакваш
	То има навици на насекомо
	Стои яде
	Не се обръща никога както на тебе ти се случва
	да се обърнеш
	То пита като насекомо
	и отговаря като насекомо
	Обърна ли се аз ще видя
	само началото
	като един човек и като всички
	Едва като пристигнеш трябва да изпиеш
	чашата мляко със човешка нежност
	То има и желания на насекомо
	Листенцата на непознато цвете
	около пролетния лъх на девойка
	който разпръсва както знаем над света
	нещастие разсеяно наречено от мене насекомо

	И то се появява в паметта ти
	кон за надбягване с цвета на времето

@	(„Зимни новости“, 1974)
P$
