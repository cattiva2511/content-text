P>
D>
	На Нуш
D$

	Един град едно село и ехото на моя глас
	Омаяно ухото изтрива тишината
	Чува на покрива крадците на хубавото време
	Преситени от вятър и дъжд
	Те дойдоха тук от морето и летяха към небето
	По пътя спряха
	Ослушай се учи се да вникваш във причината
	На онова което чуваш

	На улицата
	Превърнаха един човек във двама
	Единствено различна от всичките жени
	Е тази с която разговарям
	Послушай отговарям
	На всичките ти думи първи и последни
	На шепота на крясъка на извора и на върха
	На тебе отговарям любима безгранично

	Един град едно село и ехото на твоя глас
	Който пресича градове села разделя
	Велико правило
	Достойно за обич срещу това
	Което се руши само`

	О не мисли за другите слънца
	А само за това което свети в моите ръце
	И давай си едничко име
	Любовта ни
	Аз живея и властвам в тези стени
	Аз живея и властвам вън от тези стени
	Над гори и морета равнини планини
	Над очите гласа който вечно повтаря
	Тези думи

	Ти живееш в свят в който само теб притежавам
	И заспалото твое сърце само моето сърце си припомня
	Нашите спомени вън — нощи до дни прилепени
	И те дърпат въжето което ни свързва
	Да го скъсат не могат

@	(„Отворената книга“, 1938)
P$
