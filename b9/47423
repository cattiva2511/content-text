#	I

	Той бил вървял, както ми казаха, години, векове, като се водел по календара.
	Сега проверяваше дали всички са дошли.
	На този 25 декември той някога беше определил среща, преди шестстотин и шест години, на войници, чиито родители още не са били родени, на още неизмислени оръжия, на едно огромно клане в още неизследвана местност.
	Когато всички дойдеха на срещата, го намериха мъртъв, но още топъл.


#	II

	Бях зародиш.
	Майка ми ме събуждаше, когато й се случеше да си помисли за господин Дю Риес*.
	[* На пръв поглед истинско име, близко по звучене до френското „смейте се“. — Б.пр.]
	Понякога заедно с мен се събуждаха и други зародиши — било в корема на бити жени, на пияници или заети в изповедалнята.
	Така една нощ будувахме седемдесет зародиша и разговаряхме от корем на корем, не зная точно по какъв начин, от разстояние.
	По-късно изобщо не се срещнахме.

@	(„Който бях“, 1927)
