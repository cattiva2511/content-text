P>
	_Какво ще рече да говориш?_
	— Да сееш бели камъчета, които птиците ще изкълват.
	_От какво се страхувате най-много?_
	— От някои бавни животни, които се разхождат след
	полунощ около светещи дървета; от автобусите също.
	_Какво бихте искали да бъдете?_
	— Миналото, настоящето, бъдещето.
	_Какво наричаме добродетел?_
	— Хамак за удоволствие, завързан на най-високите
	дървета на гората.
	_А смелост?_
	— Капката мляко в сребърния купел на моето кръщение.
	_Чест?_
	— Билет за отиване и връщане до Монте Карло.
	_Обичате ли природата?_
	— Над люлката ми се навеждаше понякога една хрътка,
	тъжна като скъпоценности, заровени в морето. Танцуващи
	пламъци минаваха над челото ми с огърлици от маргаритки.
	Дами правеха реверанси пред здрача. Една вечер брегът
	опустя.
	_Какво е любовта?_
	— Златна халка в облаците.
	_Какво е смъртта?_
	— Малък замък в планината.
	[…]
	Дворец, затулен от растения, парче лед в двора на
	града. Поглед, отправен към рая.
	_Аз не ви питах нищо._
	— Така ли?

@	(„Вечно движение“, 1920–1924)
P$
