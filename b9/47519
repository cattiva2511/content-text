P>
	Днес се разхождах с един другар
	Макар че е мъртъв
	разхождах се с него

	Колко красиви бяха дърветата в цвят
	Когато умря кестените ронеха сняг
	С другаря си днес се разхождах

	Едно време моите родители
	не ме водеха на погребения
	и аз знаех — защото съм малък

	Сега вече познавам доста мъртъвци
	а съм виждал и много гробари
	Но не спирам никога на техния бряг

	Затова днеска целия ден
	прекарах в разходка с другаря
	Той ми каза че съм остарял

	остарял съм бил и още ми каза
	Ще дойдеш и ти там дето съм аз
	в някоя събота или неделя

	Аз гледах дърветата в сняг
	как реката под моста тече
	и разбрах изведнъж че съм сам
	И тогава се върнах сред хората

@	(„Будно състояние“, 1943–1944)
P$
