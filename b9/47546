	[Тор — Скандинавски бог на войната. — Б.пр.]

	По пътеката, обрасла с натежали треви, където ние като деца се учудвахме, че нощта се престрашава да минава, осите вече не кацаха по къпините, нито птиците по клоните. Въздухът разтваряше за гостите на утрото шумната си безкрайност. Той беше пълен с тънки следи от криле, със съблазни от крясъци, с полети между светлината и прозрачността. Тор свиреше в екстаз на лирата си, на камъните. Планината Ванту*, огледало на орлите, се издигаше насреща.
	[* Планина в Южното Предалпие. — Б.пр.]
	По пътеката, обрасла с натежали треви, Химерата на някаква изгубена епоха се усмихваше на младите ни сълзи.

@	(„Лоялните противници“, 1947)
