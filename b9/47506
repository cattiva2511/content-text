P>
D>
	На Жорж Малкин
D$

	Ето че идва времето на кръстоносните походи
	През отворения прозорец упорито бърборят птички
	като риби в аквариум
	На витрината на един магазин
	красива жена се усмихва
	О щастие та ти си просто червен восък за запечатване
	Отминавам като блуждаещ огън
	Многобройни пазачи преследват
	една невинна пеперуда избягала от приюта
	Тя се превръща в ръцете ми в дантелено бельо
	плътта ти в орел
	моя мечта щом те погаля!
	Утре безплатно ще погребват
	и няма вече да хремясваме
	ще разговаряме с езика на цветята
	и ще се осветляваме със светлини до днеска неизвестни
	Но днес е днес
	Усещам че началото ми вече приближава
	подобно юнските жита
	Стражари поставете ми белезници
	А статуите се обръщат и не се подчиняват
	На пиедестала им аз ще напиша ругатни
	и името на най-големия си враг
	Там в океана
	между две води
	едно красиво тяло на жена
	кара акулите да се стъписват
	Те се издигат над повърхността
	оглеждат се във въздуха
	но не посмяват да захапят гърдите й
	прекрасните гърди

@	(„Произволна съдба“, 1926)
P$
