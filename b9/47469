	Аз се стремях към часовниковия механизъм на душата и преписах само страданието от несполучливото сглобяване.
	Аз съм абсолютна бездна. Тези, които мислеха, че съм способен за цялостна мъка, за красиво страдание, за препълнени, месести тревоги — смес от вещи, кипящ куп от сили, а не висяща точка
	— но с раздвижени изкореняващи импулси, които се проявяват при сблъсъка на моите сили с тези бездни, които предлагат абсолюта
	(от сблъсъка на сили с мощен обем),
	и вече има само обемни бездни, застой, студ —
	та тези, които смятаха, че в мен има повече живот,
	които мислеха за мене с един градус по-високо от собственото си падение, които мислеха, че съм потънал в изтормозен шум, в жестока чернота, с която се боря,
	са изгубени в мрачините на човека.

@	(„Теглилка за нерви“, 1927)
