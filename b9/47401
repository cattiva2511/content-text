P>
D>
	(На Фредерик Буте)
D$

	Ти пееш с другите додето галопират грамофоните
	Къде са слепите къде отидоха
	Единственият лист който откъснах
	се превърна в множество миражи
	Не ме оставяйте в тази тълпа жени посред пазара
	Направил си е Испахан небе със сини плочки от емайл
	И аз се качвам с вас по път в околностите на Лион
	И досега не съм забравил призива на звънеца
	На някогашния продавец на кокосови орехи
	А вече чувам прегракналия звън на този бъдещ глас на
	Другаря който ще пътува с тебе из Европа
	Оставайки все пак в Америка

	Едно дете
	Едно теле одрано изложено в месарница
	Едно дете
	И тази извънградска част от пясък
	Около някой беден град далеч на изток
	Там бе застанал митничар подобно ангел
	Пред дверите на сиромашки рай
	И пътникът-епилептик с пяна на устата
	В чакалнята на първа класа
	Нощната лястовица — четка за бръснене
	Къртицата — Ариадна

	Запазихме си две купета в транссибирския влак
	И се редувахме да спим аз и пътникът — търговец на бижута
	Но този който бдеше не криеше револвера си зареден
	Ти се разхождаше в Лайпциг с една жена
	Облечена в мъжки дрехи слаба
	Интелигентност да защото ето какво значи
	Жена интелигентна
	Не трябва да забравяме легендите
	Например Дамата-изобилие в нощния трамвай
	Там нейде из пустинен стар квартал
	Аз виждах лов додето се изкачвах
	А асансьорът спираше на всичките етажи

	И между камъните
	И между шарените дрехи на витрината
	И между алените въглени на продавача на горещи кестени
	И между шхуните норвежки закотвени в Роан
	Аз виждам твоя образ

	И той расте между брезите на Финландия

	Този красив стоманен негър

	Най-тежката тъга
	На тебе падна когато ти получи
	Пощенска картичка от Коруня*
	[* Пристанище в Испания. — Б.пр.]
	Вятърът от залеза пристига
	От Карубиерите* — металът
	[* Южно високо дърво. — Б.пр.]
	Всичко е по-тъжно отпреди
	Всички земни богове стареят
	В твоя глас вселената ридае
	Нови същества изникват тук внезапно
	три по три

@	(„Калиграми“)
P$
