P>
	Както ръка в мига на смърт и на корабокрушение
	се просва като лъч на слънцето при залез
	така се стрелкат погледите ти на всичките страни
	Вече е късно може би е късно да ме видиш
	Но падащият лист и колелото което се върти ще ти пошепнат
	че нищо на земята не е вечно
	с изключение на любовта
	Аз искам да се убедя в това
	Спасителните лодки са пълни с червеникави бои
	с бурите които си отиват —
	един старинен валс който и времето и вятърът отнасят
	през дългите пространства на небето
	Пейзажи
	На мен ми трябва само пейзажа на прегръдката която търся
	и нека после да угасне сутринната песен на петлите

	Както ръка в мига на смърт се сгърчва
	Откакто те познавам не съм плакал
	Обичам твърде много любовта си за да плача
	А ти на гроба ми ще плачеш
	или пък аз на твоя
	И няма да е много късно
	Аз ще излъжа Ще разказвам че си била моя любовница
	Ала наистина всичко това е толкова излишно
	И ти и аз след малко ще умрем

@	(„На тайнствената“, 1926)
P$
