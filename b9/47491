P>
	Нощта избутва своите звезди
	Вали памук и пясък
	Ужасно топло е
	тъче въздишки тишината
	тъче и славата на лятото
	навсякъде се отбелязват
	различни престъпления поради жегите
	човешки бури които ще събарят тронове
	и силна светлина
	на запад
	и на изток
	като дъгата нежна
	Пладне е
	Всички камбани бият
	пладне
	Глухо очакване
	като огромен звяр
	измъква членовете си от ъглите
	насочва своите жила
	и те са сенки и лъчи
	Небето ще се строполи над нашите глави
	Чакаме вятъра
	Той днеска трябва да е син
	подобно знаме

@	(„Бюл Бил Бул“, 1920–1930)
P$
