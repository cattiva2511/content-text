P>
	Тръба
	О смелостта на малцина победители
	Стига
	Елате в къщите ни скъпи същества
	иззидани от ангелски сълзи
	и синове безбройни на новата роса
	Ала дърветата израстват и улиците се окичват с знамена
	и облаците просват хиляди езици над града

	Сами
	не ще ни намерят ураганите
	а утре е неделя
	Възможно е
	— но зверовете вече са се укротили —
	сърцата ще увехнат
	Другите граждани очакват празници
	Разкошен дом бе построен в реките-лава на древните морета
	Ние наблюдаваме замайващите алкохолни крясъци
	Отвсякъде ни хвърлят стоманени цветя
	Виждат се
	гари — тук-там —
	и всичките еднакви
	Боксьори и девойки облечени в трико
	вървят прегърнати из някакви запуснати терени
	Изхвърлят пушеци свалят звездите и си отиват

@	(„Поетично действие“, 1927)
P$
