P>
	Сбогом, зора! Излизам от гората, пълна с призраци,
	поемам пътища като горящи кръстове.
	Изгубен съм за благославящите листи.
	Без процепче е август — като копа сено.
	Недей забравя изгледа, вдишвай пространството,
	развинтвай машинално пушеците.
	Ще избера едно несигурно и оградено място.
	Ако е нужно, ще прескачаме чимшири.
	Провинцията с бегонии нагорещени бъбри и подрежда.
	Нека да се събират кротко на глутница грифоните
	при къдравите дипли на полите!
	Де да я търся, при чешмите? Напразно се надявам
	на стъклената й огърлица…
	Очи, застанали пред ароматен грах.

	* * *

	Колосаните ризи върху стола. Копринената шапка
	открива с блясъци преследването ми.
	Човече… Огледалото за тебе отмъщава
	и победен, с мене се отнася като свалена дреха.
	Мигът пристига и се хлъзга по плътта.
	О, къщи, освобождавам се от сухите огради.
	Трус! Мекото легло се радва на венците.
	Стигни поезията, която те изморява,
	от площадката на стълбата.

@	(„Заложна къща“, 1919)
P$
