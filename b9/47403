P>
	Да се усмихне пак Йоан Кръстител
	Царю ще затанцувам от серафим по-лека
	Кажете майко днес защо сте тъжна
	В придворна рокля седнала до принца

	Сърцето ми трептеше щом го чуех
	Когато в копъра унесено танцувах
	Бродирах лилии за малкото му знаме
	На края на тоягата му груба

	И за кого ще шия бод след бод
	Тоягата му край Йордан цъфти
	И криновете ми увехнаха царю
	Когато нашите войници го вземаха

	Ще дойдете ли с мене под звездите
	О не плачи красиви царски шуте
	Сложи главата му на смешния си скиптър
	Челото му студено майчице не пипай

	Върви царю след своите копиеносци
	Ще изкопаем гроб и там ще го заровим
	Ще посадим цветя и ще играем
	Доде загубиме аз моята жартиера
		а царят свойта табакера
		Принцесата своя розарий
		И попът своя бревиарий*
	[* Католически молитвеник. — Б.пр.]

@	(„Алкохоли“)
P$
