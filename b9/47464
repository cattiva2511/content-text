P>
	Вратите се отвориха безшумно те са криле
	и тежки ланди с протегнати ръце
	железни степи прекрачващи канали
	осеяни с кости на кервани загубени по пътя
	обтегнати тела висящи пътища
	горят във гърлото на хладните тълпи
	В леглото на реката лежи една свирепа светлина
	и цепи въздуха със стъклен нос на кораб
	Узряват в морския затвор очите
	Да заспят в числата
	изгладените камъчета сред кърмещи лъчи
	изхвърлена е скуката на плажа от диви платове
	а пясъчни часовници на слънчеви тела
	спират часа спират колата
	дим
	линия
	горчива
	ято от невъздържани реки тече в пресъхналите устни
	Човек човек не среща
	нито бариерата от камък а ледници от хора
	голи са посещавали тези места Те са криле
	Вратите се отвориха безшумно
	Никой не ще се разтрепери — викът мъчи вълната
	самото съществуване
	следите грешни на тръби
	следи на бурите те също са криле

	Под люспите на корените се търкаля
	слънце за хилядолетните соколи
	и то звъни с светкавици в уморените води

@	(„Къде пият вълците“, 1932)
P$
