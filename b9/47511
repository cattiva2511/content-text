P>
	Ужасяващо спокойствие ще отбележи този ден
	А сенките на електрическите стълбове и на противопожарните колонки
	Ще уморяват светлината
	Ще млъкне всичко и мълчаливите а и бъбривите
	Най-после ще умрат кресливите кърмачета
	Локомотивните сирени докато вятърът
	Ще се промъкне мълчалив
	Тогава ще се разнесе могъщ гласът който ще стигне отдалеч
	И ще премине над града
	Ще го очакват дълго хората
	И после ще отиде към слънцето на милорда
	Когато камъните и праха и липсата на сълзи
	Ще шият на големите площади рокля за слънцето
	Тогава ще се чуе идващият глас
	Той ще гърми и дълго пред вратите ще трещи
	Ще мине над града и ще изтръгне знамената
	Ще потроши стъклата
	И ще го чуят хората
	Какво мълчание преди той да се разрази
	Но още по-голямо ще е мълчанието което той не ще смути
	А ще го обвини в скорошно убийство
	Което ще заклейми и разобличи
	Дни на страдания и дни на радости
	Близкият ден когато ще мине гласът над града
	Една призрачна чайка ми съобщи че гласът
	Ме обичал толкова колкото аз него
	И че великото мълчание ужасно е моята любов
	Че вятърът носещ гласа е бунтът на света
	И че гласът ще бъде благосклонен към мене

@	(„Тела и блага“, 1930)
P$
