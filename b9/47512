P>
	Приятен беше пътят под дърветата
	И той си спомняше че преди два-три месеца
	Бе срещнал онова очарователно момиче Каролина
	Засилва крачка бързо все по-бързо
	Облачен кон на задните крака изправен цвили
	Какви прекрасни аромати!
	Извива пътят и ето синьото море
	Притихналият топъл въздух трепка
	Той слиза откъм хълма на брега
	По-бързо все по-бързо
	Стига до залива
	Там оградена от моряци
	Наполовин извън водата
	Въоръжена със бодли
	Една голяма риба се гърчи в плитчината
	И бавно приближава до пясъка и до смъртта

	През следващата нощ вратата
	На изоставената къща при старите дървета се отваря
	Излиза някаква жена
	Изчезва в мрака
	В посока неизвестна
	Красив пейзаж
	Щастливо утро
	И часове отминали

@	(„Юки“, 1930, Поезия)
P$
