P>
	Убежище ли са скалите ти за кораби?
	Потегляли ли са галерите на път от твоите брегове?
	Изчаквал ли си във растящото спокойствие
	в кой сърповиден пристан приливът ще ги достави?
	Изпълни ли те сладост, изкусителен покой,
	при заминаването на търговските им кораби?

	Не! Ти величествен си, но свиреп и зъл —
	проклятие на сушата.
	Ти изкушаваше мъжете да се приближават
	и те загиваха по твоите скали.

	Изпращаше им светлини, ала таеше плитчини
	и кремъци, и плочи, и черупки хлъзгави,
	и водорасли, вкопчени в скалите.

	Прокоба бе това, че те видяха.
	Когато кротките моряци в теб се вгледаха,
	те търсеха да видят суша зад носа, на завет,
	но се натъкнаха на твоите подводни рифове.

	Олтар, и ти самият си незащитен,
	от тежестта на вятъра премазан.
	И тръпнеш ти, когато той плющи,
	издигаш се, надуваш се от вихрите
	и с отлива се свиваш и пищиш,
	и стенеш под градушките, трещиш,
	когато гръмотевици трещят,
	и безполезен си,
	когато приливите шеметно се завъртят
	и в канарите ти, замаяни от ударите,
	корабите се разбиват…
P$
