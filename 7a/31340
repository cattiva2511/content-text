P>
	Сбогом, мое въображение!
	Прощавай, мила спътнице, мила обич!
	Отивам си и сам не зная още накъде,
	нито каква ще бъде участта ми, нито дали отново ще те видя,
	затова сбогом, мое въображение!

	Сега за сетен път — поне за миг назад поглеждам,
	часовникът тиктака в мен все по-забавено,
	със падането на нощта ще дойде изходът — и пулсът ми ще спре.

	Живяхме дълго, радвахме се, галехме се,
	чудесно беше, а сега — раздяла — сбогом,
	мое въображение!

	И все пак — нека не прибързвам,
	наистина живяхме много, спахме, прецеждахме, наистина се сляхме в едно,
	затуй, като умираме, то нека заедно да мрем, да си останем едно,
	ако отиваме някъде, то заедно да идем и срещнем туй, което ще се случи,
	ще бъдем по-добре, по-весели и нещо ще научим,
	че може би самото ти ме тласкаш към истинските песни (кой знае),
	може би ти си смъртната врата, която се открехва?
	Затова накрая сбогом. И здравей, мое въображение!
P$
