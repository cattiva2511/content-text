P>
	Ние чуваме: извор шуми край нас,
	И напомня кристално звънче.
	Но това не е звън на отминал час,
	а самата безкрайност тече.

	Тази — твоя и чужда — вода шурти,
	тя е тук и все пак не е тук.
	Като каменен ръб на чешма си ти
	и отеква у теб всеки звук.

	Как далечно е всичко и близко е пак,
	разгадано докрай и обвито в мрак.
	Кой ли смисъл ще му придаде?

	Ти гориш от любов към неща отвъд.
	И изтича водата, и с нея текат
	твоите чувства. Ала накъде?
@@	1922
P$
