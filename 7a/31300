	[* Това стихотворение е последното нещо, написано от ръката на Рилке в последния му бележник.]

P>
	Последна цел, която аз признавам,
	ела, ужасна, в тъканта от плът!
	Както пламтях в духа, в теб запламтявам.
	Дървото се забави тоя път
	да лумне в пламък, който ти запали,
	но приближавам и изгарям в теб.
	Ти цялата ми кротост не пожали
	и всичко в мен превърна в ад свиреп.
	Без бъдеще, разбит, но чист и тих
	в страданието стъпих като в клада;
	не диря аз от идното награда,
	в сърцето си натрупаното скрих.
	Аз ли горя безмълвно в тоя свят?
	Угасват спомените като сън.
	Ах ти, живот, живот: аз съм отвън.
	Цял в огън съм. За всички непознат.

	(Отказване. То не е болестта
	през детството. Забавяне. Предлог
	да порастем. А всичко ти шептеше.
	Не смесвай онова, което беше
	омайващо, с това.)
@@	Декември 1926
P$
