P>
	Бедрата ти са ябълкови дървета,
	чиито цветове докосват небето.
	Кое небе? Небето,
	на което Вато* окачи
	[* Антоан Вато (1684–1721) — френски художник.]
	дамски чехъл. Коленете ти
	са южен полъх — или
	снежен вихър. А! Какъв
	човек бе Фрагонар?* —
	[* Жан Фрагонар (1732–1806) — френски художник и гравьор.]
	сякаш това би обяснило
	нещо. Ах, да — под
	коленете, щом песента
	върви нататък, е един
	от тия чудни бели дни —
	високата трева на твоите глезени
	се полюлява на брега.
	Кой бряг?
	По устните ми лепне пясък.
	Кой бряг?
	Листенцата на цветовете може би.
	Отде да знам?
	Кой бряг? Кой бряг?
	Аз казах — листенцата от цветове на ябълка.
P$
