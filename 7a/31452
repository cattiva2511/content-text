P>
	Аз помня реки.
	Помня реки, древни като света,
		по-стари от потока на кръвта в човешките вени.

	И душата ми стана дълбока като реките.

	Къпах се в Ефрат, когато зарите бяха млади.
	Направих си колиба край Конго и шумът на реката ме
		приспиваше.
	Гледах Нил, построих пирамиди над него.
	Чух Мисисипи да пее, когато Ейб Линкълн
		тръгна към Ню Орлеан,
		каменната й гръд видях, позлатена от залеза.

	Аз помня реки:
	древни, тъмни реки.

	И душата ми стана дълбока като реките.
P$
