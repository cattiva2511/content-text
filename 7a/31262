P>
	Бог може. Ала как човешки стон
	ще се провре през тази тясна лира*?
	[* _Тази тясна лира_ — Чрез образа на „тясната лира“ Рилке изразява схващането си за творчеството като изпитание, което малцина могат да преодолеят. Този образ се свързва с евангелското изречение: _„Понеже тесни са вратите и стеснен е пътят, който води в живота, и малцина са, които ги намират.“_ (Мат. 7; 14)]
	В сърце, което само страст раздира,
	не се издига храм на Аполон*.
	[* _Храм на Аполон_ — От противоречието между „Дионисиевото начало“ и „Аполоновото начало“ Рилке извежда „Орфеевото начало“ — основа на орфическата поезия.]

	И песента не дири тук блага,
	нито пък е мечта осъществима.
	Живот е песента. И бог я има.
	Ала кога сме ние? Той кога

	ще ни дари звездите и земята?
	О, юноша, недей мисли, че връх
	е любовта, изгаряща устата.

	Не, забрави я. Отминава тя.
	Да пееш в истината е друг дъх.
	И вихър. Божи дъх. Сред пустотата.
@@	1922
P$
