P>
	Тези думи са важни съвети към този, който работа търси,
		човек с празен джоб:
	млади момко, бъдете сноб!
	Ако дирите доводи против първата стъпка, която най-долу
		се прави,
	ето аз ви ги давам.
	Нищо, че шефовете на персонала други доводи често намират,
	но очевидно по-бързо ще успеете горе, отколкото долу,
		където има повече хора и повече се конкурират.
	Ако още доказателства за моята теория са ви потребни,
	отлично, никой не отрича, че на президентите плащат
		повече, отколкото на вицепрезидентите, а на тях —
		повече, отколкото на чиновниците дребни.
	Не ме гледайте насмешливо,
	бих добавил, че няма да забогатеете с работа,
		която плещите превива.
	Ако някой ви каже, че тежкият труд е за вас по-изгоден
	от лекия, повторете му горния текст.
	Пощальоните тичат във дъжд и във сняг, за да връчат на
		мястото чуждия чек.
	Няма нужда да гадаете по листенцата на чая във чашата,
		за да прозрете,
	че хората, работещи седнали, получават повече от хората,
		които се трудят, застанали на нозете.
	Още нещо: чрез удобната работа ще натрупате не само
		повече съкровища ценни,
	но ще имате и повече свободно време.
	И ако установите, че вашата фигура е застрашена,
	лесно ще я поправите с голф или тенис.
	Но ако при неудобната работа, като носене на пиана и
		товарене на параходи, разберете,
	че нямате време за спорт, хамалуването си не можете да
		спрете.
	Да обобщим, млади момко: има много причини да откажете
		работа, която ще бъде ужасяващо бреме, и напълно
		излишно.
	Най-умното е да започнете своята кариера, като приемете
		да ви плащат в седнало положение поне двадесет
		и пет хиляди долара годишно.
P$
