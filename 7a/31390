P>
	Самотно бе за нея тук,
	откакто те
	дойдоха двама в пустошта
	и без дете.

	Какво да върши в празен дом?
	Едва-едва
	на оран следваше го тя
	и за дърва.

	Похапне си, на дънер стар
	седи цял ден
	и тихо пее си сама
	със глас сломен.

	Да скърши клон от черен бор
	пое веднъж
	далеч, едва дочу гласа
	на своя мъж.

	Не отговори и назад
	не тръгна тя,
	побягна бързо и се скри
	във папратта.

	Не я намери той,
	навред я търси сам,
	в дома й бащин пита пак
	не е ли там.

	Бе слаба връзката им, в миг
	се скъса — как
	това мъжът пред гроба й
	научи чак.
P$
