P>
	Ти си красива и избледняла
	като стара оперна мелодия,
	свирена на клавесин;
	или като светлата коприна
	в будоар от осемнадесети век.
	В очите ти тлеят окапалите рози
	на изживените минути;
	като дъха на затворена стъкленица парфюм
	е тънък и неясен
	ароматът на душата ти.
	Полутоновете ти излъчват топлина
	и съзерцавам очарована
	как хармонично се преливат цветовете ти.

	Моята младост е новоизсечена монета,
	която хвърлям пред краката ти.
	Вдигни я от праха,
	за да се забавляваш с блясъка й.
P$
