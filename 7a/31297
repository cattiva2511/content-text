P>
	То към стъблото тръгна от пръстта,
	укри се в тишината му бездънна,
	в цветчето, като пламък, заблестя
	и пак в безмълвие потъна.

	През лятото тъй дълго, дълго зря
	в дървото с денонощно постоянство,
	че пред стремителните му недра
	отстъпи кроткото пространство.

	Най-сетне в оня съвършен овал
	жадуваният отдих го обгърна
	и втурвайки се всред плода узрял.
	То в своя център се завърна.
@@	1924
P$
