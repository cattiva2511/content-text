P>
	Когато зрелият поет се появи,
	Природата (безстрастното кълбо със своите дневни и нощни зрелища) възрадвана възкликна: „Той е мой!“
	Но и човешката душа възкликна, ревнива, горда и непримирима: „Не, той е само мой!“
	Тогава зрелият поет застана между двете и хвана всяка за ръка
	и оттогава винаги стои така, за да ги слива и съединява, да държи ръцете им,
	и няма да ги пусне никога, преди да примири и двете,
	преди навеки цялостно и радостно да ги съедини.
P$
