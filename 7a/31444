P>
	Часовете растат и духват звездите.
	Настава утро.
	По улицата на небето тръгва светлина,
	върви и ръси стихове.

	Една свещ угасва на земята.
	Градът се събужда —
	песен на устните,
	смърт в очите му.

	Настава утро.
	Светът убива
	своите сънища.

	Аз виждам улицата на града,
	там силни мъже копаят хляб.
	Виждам груби човешки лица —
	самодоволни, отблъскващи, отчаяни, жестоки, щастливи.

	Идва ден.
	Виждам в огледалото
	един човек.

	Той е слаб.
	Той мечтае мечти,
	мечти в огледалото.

	Настъпва здрач.
	Една свещ се запалва на земята.
	И се спуска тъмнина.
	Хората са у дома си.
	Слабият човек лежи в леглото си.

	Градът спи —
	смърт на устните,
	песен в очите му.
	Часовете се смаляват
	и палят звезди…

	По улицата на небето тръгва нощта,
	върви и ръси стихове.
P$
