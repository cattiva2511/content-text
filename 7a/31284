P>
	Тихи друже на далечините, чу ли
	как от твоя дъх пространството трепти?
	Скрит в камбаните на всички мрачни кули,
	бъди звън вечерен. Ще усетиш ти

	как от силата ти всяка вещ се храни.
	Превращението ще те възроди.
	Назови най-страшната от всички рани!
	Пил горчиви чаши, вино сам бъди!

	В тази нощ безкрайна, дето стенем ние,
	остани и в песен превърни вика,
	нека в теб се срещнат светлина и звук.

	Ако някога забравата те скрие,
	ти ще кажеш на Земята: „Аз тека!“
	и на бързащия ручей: „Аз съм тук!“*
	[* _„Аз тека!“_ — _„Аз съм тук!“_ — В този последен сонет от цикъла, както и в своята Осма Дуинска елегия, Рилке изразява общото си схващане за човешкото съществуване като постоянно сливане с природното начало, като присъствие в органичния живот на Земята, което е противопоставяне на картезианския принцип: „Cogito, ergo sum!“]
@@	1922
P$
