P>
	Париж. Априлският залез изписва
	спокойно и безмълвно една катедрала.
	Пред царственото й, тънко, извисено лице
	улиците, мокри от дъжда, се подмладяват.

	Яркорозови спирали,
	обвили кобалтовите простори на небето,
	се разтапят в лилавия здрач.
	(Здрачът слиза нежно
	и носи в очите си опасните първи звезди.)
	Хората се движат, обичат се, бързат
	в тихо идващия мрак и
	ето!

	Новата луна внезапно изпълва със сребро
	скъсаните джобове на онези недъгави, просещи багри
	Ленивата, гъвкава проститутка
	Нощта
	започва разговор

	с къщите.
P$
