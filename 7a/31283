P>
	Как ни обзема на волните птици викът…
	Някакъв крясък, роден изведнъж от безкрая!
	Ала децата, които в полето играят,
	викайки — с истински викове не крещят.

	Вик на случайното. Той в междупространства
	литва (там птичият крясък прониква за миг,
	както човекът сред своите сънища странства)
	и като клин се забива крещящият вик.

	Болка, къде сме? Волността ни подмята
	като разкъсани от вятъра хвърчила,
	ала с ресни от смях, и почти до земята.

	В песен превръщай онези, в които напира
	крясък, о пеещи боже! Да вдигнат чела —
	като потока, понесъл лице и лира.
@@	1922
P$
