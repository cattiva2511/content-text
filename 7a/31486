P>
	Спомням си за оня остров, проснал се в дъжда
	(загубен в Пасифика, във времето и във войната)
	с ужасна умора, сякаш сънувам отново —
	виждам, че бягам, катеря се, сражавам се в мрака,
	усещам порива на вятъра, безмилостно студените вълни
	яростно да бият сушата на черния север.

	И корабите пак излизат от мъглата —
	и истински, като в кошмар, чувам звънът на веригите,
	когато спускат първата лодка, призрачния шепот на стъпки
	по мостика — и подивял от напрежение, чакам
	сигнала за моя първи бой, познатите лица —
	и за да бъде кошмарът безопасен, моето лице го няма между тях.

	Тогава без думи, понесли автомати,
	бойците хлътват в дъжда, в крайбрежната кал,
	онемели и грохнали; лицата са набръчкани и строги.
	Аз търся моите другари и изведнъж — там — там —
	Хари, Чарли и Боб, но лицата им са стари, посивели,
	сега и моето е между тях. И в този сън, като войната истински,

	аз виждам огромния, вонящ Пасифик
	да гъмжи наново от тела, по всички брегове
	мъртвите и живите заемат старите позиции.
	Вятърът отново без жалост шиба, и аз чакам, чакам —
	дордето красноречието и лъжите на продажните,
	преславни сенатори, минират нашия живот за друга някоя война.
P$
