P>
	Макар и изоставен, манастирът
	напомня пак за святост и за сън.
	Живеещите тук покой намират,
	отдалечени от живота вън.

	Тук всяка земна грижа отлетя.
	И те изпълват с бавни стъпки двора,
	в алеите се движат без умора,
	като че ли кръжат сред пустота.

	Над цветните лехи мнозина —
	приклекнали — се трудят и мълчат;
	и скришом, дебнешком по някой път
	следят с гримаса странна и невинна
	как се полюшва ранната трева
	и с ласка на приятел ги посреща;
	а пурпурната роза е зловеща,
	надраства тя предела на това,

	което тяхната душа сега е
	стаила смътно в своите недра.
	Но никой тук не бива да узнае:
	как нежна е тревата и добра…
@@	1907
P$
