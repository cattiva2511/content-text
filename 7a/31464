P>
	Хазаино, хазаино,
	от покрива тече на моята глава.
	Не помниш ли, че дни наред
	говоря за това?

	Хазаино, хазаино,
	и стълбата се клати.
	Когато някой път нагоре се изкачваш,
	ти сам ще си изпатиш.

	Дължа ти десет долара, нали?
	Ти сметката си правиш здраво.
	Добре, и тези десет долара ще ти платя,
	когато къщата поправиш.

	Какво? Заканваш се да ме изгониш?
	Да спреш газта?
	И мебелите ми да изхвърлиш
	отвънка, на сметта?

	О-хо! Ти май си много важен!
	Приказвай си, окото ми не мига.
	Поискам ли да спреш,
	един юмрук ти стига.

	Полиция! Полиция!
	Хванете този луд!
	Той иска да свали режима,
	в страната ни да всее смут!

	Изсвирва полицай.
	Сирена вие.
	Арест.
	Кварталният участък.
	Желязната килия.
	Заглавия в печата:

	ЕДИН СУБЕКТ ХАЗАИНА СИ ДРЪЗНАЛ
						ДА ЗАПЛАШИ.
	ПОЗОР!
	ЗА НЕГЪРА ТРИ МЕСЕЦА ЗАТВОР.
P$
