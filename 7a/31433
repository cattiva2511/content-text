P>
	Любовта не е всичко: не е нито хляб, ни вода,
	не е нито сън, нито стряха в дъждовния мрак,
	не е за удавника малката здрава греда,
	която потъва, изскача и плува към тихия бряг.

	Не дарява тя с въздух, когато умира гръдта,
	и кръвта не прочиства, не лекува след удар суров;
	но всеки миг някой подирва утеха в смъртта,
	не за друго, а само защото му липсва любов.

	В живота ми може да дойде най-трудният час,
	когато ще стена от болка пред чужд и пред свой,
	когато ще трябва, зарад нещо по-силно от моята власт,
	да сменя любовта ти за малко покой.

	И от тази нощ спомена скъп аз за хляб бих продала
	в оня час може би. Може би. Но едва ли.
P$
