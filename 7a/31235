P>
	Както кибрит, преди да запламти,
	със светващи езици се разгаря,
	така започва тя да се върти,
	да трепка, да припламва и блести
	и в кръглия си танц да се разтваря.

	Внезапно става огнена мечта.

	Подпалва с къдрите си тя
	и завъртява майсторски и с жар
	одеждите си в тоя див пожар,
	от който, като змии, виж: веднага
	две голи, щракащи ръце протяга.

	В миг тя улавя огъня с ръка
	и го захвърля в своите крака;
	с надменен жест пред себе си го мята
	и гледа — той бушува по земята,
	упорствува, пламти и след това…
	Но сигурно, с победоносни тръпки,
	усмихва се и вдигайки глава,
	тя го премазва с малки, твърди стъпки.
@@	1906
P$
