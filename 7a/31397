P>
	Ръждясала пушка ще виси на стената, любима.
	Каналите й ще бъдат накъдрени от ръждата.
	Един паяк ще свие гнездо от сребро в нейния най-тъмен
	и най-топъл ъгъл.
	Спусъкът, мерникът също ще бъдат ръждясали.
	Никой не ще лъсне пушката и тя ще виси на стената.
	Показалци и палци ще я сочат разсеяно и небрежно.
	Ще говорят за нея като за нещо, което не щат да си спомнят.
	И ще кажат на паяка: „Продължавай. Твоето дело е хубаво.“
P$
