P>
	Почти дете*, тя в миг се появи
	[* _Почти дете_ — Това е „младата мъртва“ Вера Оукама-Кноп.]
	от лирата — сред песни зазвучали
	и светеща през пролетни воали,
	в ухото ми като в легло се сви.

	И в мен заспа. И всичко стана сън:
	дърветата, пленили сетивата*,
	[* _Дърветата, пленили сетивата_ — В този стих проличава важният за Рилке преход от „стихотворението-вещ“ (Dinggedicht) към „стихотворението-прослава“ (Lobgedicht); пантеистичната изповед на поета се превръща в „славеща жалба“ (Rühmende Klage).]
	ливадите, простора, синевата,
	възторга, поразил ме като звън.

	Светът й се присъни. Пеещ бог,
	как я създаде тъй — да не копнее?
	Тя се роди и спеше сън дълбок.

	Нима е мъртва? Даже с песен ти
	не можеш да я сътвориш. Къде е?
	Потъва вън от мен… Дете почти.
@@	1922
P$
