P>
	Във ъгъла високо на балкона
	като че от художник наредени
	и вързани като букет личат
	стареещи лица, така смирени,
	че в здрача те изглеждат съвършени,
	трогателни и вечни в тоя кът.

	Една до друга две сестри опрени,
	но без да ги обвързва близостта,
	са сякаш от копнежи уморени
	подобно самота до самота.

	А братът официален, мълчаливо
	заключен в себе си и устремен,
	за кратък миг със майката сравнен,
	напълно с образа й се покрива.

	И помежду им със печална краска,
	със никой несродена, все така
	седи старица — недостъпна маска,
	придържана от някаква ръка,
	а друга пък отвътре се подава,
	привидно плъзгаща се и корава,
	увиснала под дрехите остава
	и скрита за детинските очи.
	За сетен път опитва нещо, бледа
	и галена от бръчките в безреда,
	не може никой да я различи.
@@	1907
P$
