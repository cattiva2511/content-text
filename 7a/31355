P>
	Дъга — пристигнала от панаир!
	Къс от Световния Кашмир
	пред мене засиява!
	Или на своя морав Шлейф перата
	Паун един — по равнината
	нехайно разпилява!

	Пак в полет Пеперудите сънливи!
	Рояците над летаргични вирове
	познат напев подхващат.
	Застанали пред слънчевите входове,
	Пчели-Барони — в марш — бръмчащи взводове
	ред подир ред изпращат!

	Червеношийките тъй плътно днес стоят,
	както до вчера струпан бе снегът —
	по Покрив — Клон — овраг!
	И Перуниката перото си поставя,
	че старият любим — Дон Слънце — се задава!
	Гост на Мочура пак!

	Без чет и брой! Без командири
	Отряди от гори и от баири
	в строй бляскав са се спрели!
	Чии са тез пълчища? От чии
	тюрбанени морета — от кои
	земи в Черкезките Предели?
@@	1859
P$
