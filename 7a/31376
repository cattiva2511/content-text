	[* Девойка, в която като младеж е бил влюбен Линкълн. Ан Рътлидж е умряла в 1835 г. на 23 години.]

P>
	От мен струят невидими и непознати
	звуците на безсмъртна музика…
	„Злоба — към никого, милост — за всички.“
	Аз припомням за прощението на милиони към милиони,
	за чистото лице на една нация,
	озарено от справедливост и истина.
	Аз съм Ан Рътлидж, която под тези забравени бурени спи,
	в живота обичана от Ейбрахам Линкълн,
	венчана за него, но не чрез брачен съюз,
	а посредством раздяла.
	Републико, цъфти навеки
	върху праха на моите гърди.
P$
