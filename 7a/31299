P>
	Миг, в който боговете пак излизат
	от жилището си в нещата…
	И всичките стени на моя дом
	обръщат. Нов пейзаж! И само вятър
	от преобръщането на подобен лист
	разравя въздуха като земя:
	ливада от дихания. О, богове!
	О, чести гости! Спите си в нещата,
	събуждате се ведро, в някой извор
	въображаем миете лица
	и шии, давате от бодростта си
	на нашия живот, докрай запълнен;
	За вас да бъде утро, богове!
	Повтаряме! От вас изхожда всичко.
	Светът се буди с вас и засиява
	в руините на нашите провали.
@@	1925
P$
