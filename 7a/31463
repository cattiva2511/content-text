P>
	Час подир час, дни и недели,
	покорен, мил с лицата бели.
	О, танц на черни племена!
	О, барабани!
	О, африканска равнина!
	Забравен огън нейде тлее!
	О, волна песен! Някой пее.

	Най-после в седем или осем
	завършва твоя
	трудов ден.
	Към Харлем тръгваш изморен.
	Метрото или автобуса.
	С такси на парка през тъмата,
	ако получил си заплата.
	О, нощен Харлем, барабани на живота!
	О, песни!
	О, мечти красиви!
	О, саксофони загърмели!
	О, сладък отдих без лицата бели!
P$
