P>
	Просторна като тази нощ, стара като тази нощ
		и млада като нея, тиха като нея,
		странна като нея;
	пълна, както е пълна тази нощ с лъчите на сива луна;
	тъмна като тези дървета, тежка като аромата,
		идещ от ливадите,
	топла като тази ръка,
	тъй топла и тъй силна —

	е нощта, която обгръща колибите на юг
		и се спуска над празните хамбари на запад;
	вятърът, който раздухва крайпътния огън;
	дърветата край южните имения,
		правите и черни дървета на линча;
	луната, която огрява миньорските градчета,
	светлината — бледа над покривите, наети под наем,
		сива върху ръцете, стиснали решетките на Моабит,
		студена върху решетките на гробниците.
P$
