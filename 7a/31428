P>
	Банани, грейпфрут, жълти мандарини
	и манго, и какаови зърна,
	достойни за големите витрини,
	достойни за високата цена.

	Стоя. И връща се забравеният спомен
	дърветата привеждат клони с плод,
	зората стъпва по роса, огромен,
	избистря се мистично синкав свод.

	Потръпвам пред блестящите витрини
	в копнеж по оня бряг, изчезнал в здрача
	на миналите, детските години…
	И отминавам, за да не заплача.
P$
