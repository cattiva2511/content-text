P>
	Ще дръзнеш ли сега, душа,
	да тръгнеш с мен към непознати краища,
	където няма почва под нозете ти и път не води?

	Където няма карта, ни водач,
	ни глас да прозвучи, нито ръка да те докосне,
	нито лице да разцъфти, ни устни, ни очи?

	Не я познавам, о душа,
	и ти не я познаваш, празно е пред погледа ни,
	там всичко чака, несънувано, в ония краища, в недостижимата земя.

	Додето се разхлабят всички връзки,
	останат само вечните — Пространството и Времето,
	и няма мрак, нито притегляне, ни сетива, нито окови да ни приковат.

	Тогава ний ще се разпукнем с вик и ще заплуваме
	в Пространството и Времето, подготвени за тях,
	достойни, равноправни най-подир (О, радост, плод на всичко!) да ги изпълним, о душа!
P$
