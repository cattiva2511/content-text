P>
	О, Слънце! Подбудител на петлите!
							Ти…
	Животворител! Съзидател на звука в листата
								и на гонещото се
	раздвижване по земната извивка като трепкането на
	червеното под кожата на гущера.
							Ловец,
	подгонващ птиците на запад надалеко!
							Нека
	те чуят, Слънце, наште планини! Бъди сега
	гръмливо! О, будителю, стори крилата
	на зазоряването да се спуснат до стрехите ни! Пчелите
	прати сега насам! Разпей щурците
	във знойната смола на боровите стволи!
	И ветрите създай сега! Вземи овошките!

		(Ний, чули биенето на сърцата си в затишието
		и на часовника броенето в нощта с внимателни уши.)
								Бъди наблизо!
	Разтърси клонака на деня над покривите наши!
												О,
	бъди над нас!
P$
