P>
	Не трябва паметник. Едничка роза
	над образа му нека да цъфти.
	Орфей е тук! Като метаморфоза
	във всичко. И недей да търсиш ти

	по-други имена за тази слава.
	Орфей завинаги е в песента.
	Нима, макар и с дни, не надживява
	на розата прекрасните листа?

	Той трябва да изчезне, разберете!
	Макар да се страхува, че умира,
	пред словото му млъкват гласовете.

	Не ще го придружите в тоя път.
	Разбил решетката на свойта лира,
	притихва той — прекрачвайки отвъд.
@@	1922
P$
