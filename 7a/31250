P>
	Прозрачен вир, като в платно на Фрагонар*,
	[* _Фрагонар, Жан Оноре_ (1732–1806) — френски живописец, майстор на изящния колорит и светлосянката, картините му са изпълнени с лекота и нежност.]
	телата им с отблясък розов отразява —
	тъй руменее онзи, който ви разправя
	за своята приятелка: „Бе пълна с чар,

	когато я събудих…“ В здрачната градина
	стъбла напомнят розовите им крачка,
	на тях се те полюшват и цъфтят така,
	че сякаш съблазняват себе си — от Фрина*
	[* _Фрина_ — древногръцка куртизанка (IV в. пр.н.е.); обвинена в безбожие, тя била изправена на съд и за да я спаси, нейният защитник разгърнал робата й — красотата на голото й тяло разоръжила съдиите и тя била оправдана.]

	по-страстно. Шиите си нежно те въртят,
	заравят човки в алената гръд
	и се загръщат в перушината си мека.

	Щом завистта зад мрежата им изкрещи,
	смутени трепват, и, пристъпвайки полека,
	като че ли се скриват в нашите мечти.
@@	1907–1908
P$
