	[* Според поемата на Омир „Одисея“ пострадалият от корабокрушение митичен герой Одисей намерил подслон в двореца на феакийския цар Алкиной и по време на пиршеството разказал за своите приключения. Когато плавал покрай острова на сирените — баснословни морски същества, които с вълшебното си пеене увличали минаващите оттам моряци, подлагали ги на жестоки мъчения и ги убивали, — Одисей наредил на другарите си да запушат ушите си с восък, а него да завържат за мачтата на кораба, та да чуе безопасно песните им.]

P>
	На любезните си домакини
	късно, във вечерния покой,
	той разказваше за бездни сини
	и опасности: не знаел той

	думи, за да бъдат поразени
	хората и да разберат добре
	ужаса на синьото море,
	с острови, от него позлатени,

	край които спи опасността,
	но човек не мисли за защита
	там, където винаги е тя
	и моряците без шум връхлита,

	без да схващат те, че откъм тия
	златни острови отвъд
	ги заплашва песен, не стихия —
	те гребат

	в тишината и човек нехае
	че това, което тя таи,
	другото лице на песента е…
	Никой няма да му устои.
@@	1907
P$
