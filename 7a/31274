P>
	Както някой взет набързо от майстора лист
	му отнема _най-истинския_ щрих на творбата —
	така грабват за миг и огледалата
	оня смях на девойките, единствен и чист,

	с който те възприемат изгрелия ден,
	или вечер — светлика на усърдни лампади.
	И в дъха на лицата им истински, млади,
	ще се плъзне след време един лъч отразен.

	_Колко_ погледи край опушената камина
	са следели как пламъкът мре в пепелта:
	ах, очи на живота изгубени, тленни!

	Нима земните загуби знаят мнозина? —
	само който прославил е чрез песента
	как сърцата се раждат за цели вселени.
@@	1922
P$
