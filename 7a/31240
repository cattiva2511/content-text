	[* Предмет на стихотворението е един от класическите образци на античната скулптура в Лувъра, Париж.]

P>
	Той без глава стои — не ще съзрем
	как зреят ябълките на очите.
	Но торсът — канделабър — непревит е,
	до днес гори чрез погледа, съвсем

	прибран навътре. Инак тази гръд
	не ще те ослепи и от бедрата
	усмивките не могат до средата
	на вечното зачатие да спрат.

	Да, инак този камък разкривен
	под плещите не би бил разтрошен,
	не би блещукал като зверски кожи,

	не би просветвал даже отдалече
	като звезда, която те тревожи,
	като те гледа. Друг ще бъдеш вече.
@@	1908
P$
