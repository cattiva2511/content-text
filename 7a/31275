P>
	Огледала: има нещо у вас неразкрито,
	вашата същност никой до днес не позна.
	Вие, подобно просветващи дупки на сито,
	сте промеждутъци от отминали времена.

	Вашите бездни простора на зали пилеят,
	щом падне здрач, напомнят огромни гори…
	Като елен с разклонени рога полилеят
	всред непристъпната ви безкрайност искри.

	Често сте препълнени с образи, ала от тях
	някои само във вас са завинаги скрити,
	други пък вие отблъснахте сякаш със страх.

	Но най-красивата ще се взира с мечти,
	чак докато в нецелуваните й ланити,
	ясният, вечно търсещ се Нарцис се въплъти.
@@	1922
P$
