	[* Римски пълководец (83–30 пр.н.е.). Като управител на източните провинции се влюбил в египетската царица Клеопатра.]

P>
	Тази тиха утринна светлина,
	отразена колко пъти
	от облаци, дървета и трева,
	влиза в северната стая
	и докосва стените
	с облаци, дървета и трева.
	Антоний, облаци, дървета и трева.
	Защо последва
	онова любимо тяло
	с корабите си при Акций?*
	[* Нос на западното гръцко крайбрежие, където Октавиан Август разбил флота на Антоний.]
	Навярно за това,
	че знаеш всеки неин сантиметър,
	от смуглите крака
	до корените на косата
	и пак надолу.
	Защото я видя
	сред яростта на битката —
	облаци, дървета и трева.
	Ти всичко чуваш
	там горе на небето.
P$
