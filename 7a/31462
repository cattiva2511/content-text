P>
	Да, сине, ще ти кажа:
	животът ми не бе изящна стълба,
	а стълба, по която имаше пирони,
	стъкла
	и счупени дъски.
	Бе гола,
	без килими,
	но аз не спирах
	и все пълзях нагоре,
	достигах до площадки
	и завои,
	понякога вървях на тъмно,
	останала без светлина.
	Затуй, момчето ми, недей се връща,
	не се отпускай върху стъпалата,
	когато ти е трудно,
	не падай духом.
	Защото, сине,
	аз и днес вървя,
	катеря се нагоре.
	Животът ми не бе изящна стълба.
P$
