P>
	Говорим с плодове, цветя, листа —
	не само на сезоните с езика.
	От мрака пъстрата им същност блика
	и може би проблясва ревността

	на мъртвите — пръстта мощта им взема.
	За всичко туй кой нещо е узнал?
	Такъв е отредения им дял —
	да хранят с костите си чернозема.

	Дали това е удоволствие за тях?
	Или това е труд на роб покорен,
	когото ние считаме за прах?

	Или пък спящите край всеки корен
	са господари — и са ни дарили
	с плод от целувки и безмълвни сили?
@@	1922
P$
