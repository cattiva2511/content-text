P>
	„О, докосни ни!“ — молят те нещата
	Възсепват те завоите: „Помни!“
	Един ден, пренебрегнат от душата,
	ще бъде дар за бъдещите дни.

	Печалбите ни кой пресмята? Кой
	отишлите си дни отдалечава?
	Едното в другото се разпознава,
	туй само знаем — аз и ти, и той.

	Студът у нас все тъй ли ще расте?
	Вечерен здрач, ливада, мирен дом
	лицата ни докосват мълчешком —
	стоят край нас и ни прегръщат те.

	Аз съм в пространството и то е в мен;
	то е единно… Птиците летят
	през всички нас. Расте дърво отвъд,
	но то и в мен расте през тоя ден.

	При грижи в мен е моя собствен дом.
	При скръб раздялата е в мен и бди.
	Аз съм любим — на моите гърди
	най-нежната се свива плачешком.
@@	1914
P$
