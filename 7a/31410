P>
	Врабчетата
	безхитростно подскачат
	по паважа
	и с остри гласове
	се карат за това,
	което само тях засяга.

	А ние, умните,
	отвсякъде
	издигаме стени,
	така че никой да не знае
	добро ли, зло ли
	мислим.
		Старец някакъв
	отпадъци събира
	и без да гледа,
	влиза във калта.
	И неговата стъпка
	по` е царствена
	от стъпката на пастора,
	отправил се в неделя
	към амвона.
				Такива дреболии
	ме карат да немея от учудване.
P$
