P>
	При все че радостта е по-добра от мъката, радостта не е велика;
	спокойствието е велико, силата.
	Звездите не горят от радост и не от радост лешоядът
	платната сиви си разпуща високо там,
	над планината; и не от радост планината
	стои безмълвна, а времето като вода
	дълбае дългите й склонове. „Не съм звезда, ни планина,
	ни птица; аз търся радост.“
	Това е твойта слабост: нали накрая тишина
	ще легне и над твоите търсещи очи.
P$
