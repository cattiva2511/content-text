	[* В този сонет Рилке пресъздава известния митологичен сюжет за спартанската царица Леда и Зевс, който, за да спечели любовта й, се преобразил на лебед.]

P>
	Щом богът встъпи в този лебед бял,
	го стресна красотата му голяма;
	потъна в него — с тази си измама
	от страст към действие възпламна цял,

	преди в това си ново битие
	да се вживее. Тя, полуразкрита,
	разбра, че богът в лебеда долита,
	уплаши се, не го прие,

	макар объркана до дън сърце
	и неуверена… Той я обхвана
	и през отслабващите й ръце

	се вмъкна в нея, тръпнеща от смут;
	щастлив и вече лекокрил, той стана
	същински лебед в нежния й скут.
@@	1907
P$
