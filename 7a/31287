P>
	Зад дървесата невинни
	старата, тъмна съдба очертава
	нямото си лице.
	Бръчки по него пълзят…
	Птица дори ако тук изкрещи,
	ехото — като болка — се мята
	в строгите й уста на сибила.

	Ах, нови влюбени се усмихват,
	без мисълта за раздяла!
	Ала трепери, блещука над тях,
	като съзвездие, участта им —
	опиянявана от нощта.
	Още е рано, за да го усетят,
	още е жив,
	плувайки в потока небесен,
	някакъв лек образ…
@@	1911
P$
