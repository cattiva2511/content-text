P>
	Тук ела в мига след залез-слънце,
	виж тревата в злачни зарева;
	сякаш дълго, зрънце подир зрънце
	трупали сме в себе си това,

	дето, от надежди изтъкано,
	от възторг, от спомени, от страст,
	смесено и с мрака на гръдта ни,
	пръскаме днес мислено пред нас

	под дървета Дюрерови*, с плод,
	[* _Дюрер, Албрехт_ (1471–1528) — немски живописец, най-значителният художник на немския Ренесанс.]
	който, пълен със стодневни грижи,
	е увиснал тежък, неподвижен —
	търпеливи, кротки цял живот

	верни само на Един стремеж:
	да поемат непосилно бреме
	и го отдадат с любов навреме
	в своя дълъг, мълчалив растеж.
@@	1907
P$
