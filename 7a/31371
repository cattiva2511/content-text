P>
	Минивър Чиви — надменност, презрение,
	брулен от времето здраво,
	хленчеше все, че изобщо роден е,
	и имаше право.

	С дните предишни живееше той,
	преследван от своите видения:
	войни настръхнали в яростен бой,
	вихрогони разпенени…

	Минивър въздишаше все по красиви
	отколешни сънища; винаги сам,
	бълнуваше за Камелот*1 и за Тива*2,
	[*1 Дворецът на легендарния крал Артур от английския героичен епос.]
	[*2 Град в древна Гърция.]
	за дружба с Приам*.
	[* Царят на Троя.]

	Минивър мечтаеше за плодовете
	на славата, подвизи, бури;
	романси бленуваше той в градовете,
	певци-трубадури.

	Минивър бе влюбен във всички Медичи*,
	[* Владетели на Флоренция от времето на Ренесанса.]
	макар и далече от тях,
	но само и само на тях да прилича,
	би сторил и грях.

	Минивър проклинаше всичко банално
	и гледаше с присмех войнишките дрехи;
	за древната грация беше му жално
	с метални доспехи.

	Минивър презираше пустото злато,
	принуден все пак да протяга ръка,
	и все тази мисъл стоеше в главата му:
	отгде да го вземе и как!

	Минивър Чиви така все си креташе
	и все така пиеше, ден подир ден,
	отчаян от своята участ проклета,
	Минивър Чиви, тъй късно роден!
P$
