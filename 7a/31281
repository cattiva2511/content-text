P>
	Сред уютната банка безгрижно живее скъпото злато.
	И мнозина разчитат на него. А слепият, просякът плах
	е изгубено кътче за дребната медна монета, която
	изтървали сме сякаш под шкафа, в ъгъла, пълен с прах.

	В магазина богатството винаги е като у дома си —
	преоблечено в кожи, в коприна, в камък, който искри.
	Но безмълвният просяк — невидим — стои край железните каси,
	той е пауза в дъха на спящите, дишащи, будни пари.

	О, дори и нощта не затваря тази отворена вечно ръка!
	А съдбата ще я повика и утре. И тя — разрушима,
	и мизерна, и светла — из пустите улици ще се лута.

	Нека някой поне, който, виждащ безкрайната й тъга
	да обхване, да я прослави. Само от певци изразима.
	От божествени само дочута.
@@	1922
P$
