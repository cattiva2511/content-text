P>
	Знам — Господ е добронамерен, благ
	и би ни обяснил, ако поспре,
	защо къртицата живее в мрак,
	защо човек, подобен Богу, мре,
	по кой закон обречен е Тантал*
	[* Герой от гръцката митология, обречен от боговете на вечен глад и жажда.]
	на участ тежка, мъки и тегла
	или защо Сизиф* си е избрал
	[* Митически цар на Коринт, наказан от боговете да бута камъни по стръмен хълм, които винаги се връщали обратно. Оттук и понятието „Сизифов труд“.]
	да качва безконечни стъпала.
	Непостижим е промисълът божи.
	Оплетен с грижи в земния живот,
	навярно бедният ни ум не може
	да разгадае всеки негов ход.
	Едно все пак е трудно да се проумее:
	поета да направиш черен и повелиш да пее?
P$
