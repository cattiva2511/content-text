P>
	Обгърна го прохладна тъмнина
	като наметка от зелено злато,
	която той подреждаше, когато
	в почти прозрачната далечина,

	като под слънце през листа зелени
	той бяла фигура съзря
	с одежди, в полусенки потопени,
	и в светлината, в нейните промени

	видя сред цветната игра
	да се изменя много предпазливо,
	да се откройва в плаха русота…
	За миг сред сянката изпъкна тя
	и нейните очи изгряха живо

	в един по-нов, по-ясен вече лик,
	внезапно затрептял като в картина,
	в мига, когато покрай него мина:
	и вечен бе, и кратък тоя миг.
@@	1908
P$
