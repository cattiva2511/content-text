P>
E>
	Време на война
E$

	Кротък дъжд ще вали, на земя ще ухае,
	лястовичи ята ще се гонят в безкрая;

	вечер жабешки хор ще оглася блата,
	разцъфтелите сливи ще трептят в белота;

	млади птици, облечени в пъстра премяна,
	с тихи песни ще будят гората смълчана;

	и никой сред ласкавата тишина
	не ще знае, че тук е гърмяла война.

	Може би ще изчезне човешкият род,
	но ще никнат треви, ще се ражда живот.

	И дори пролетта по земята голяма
	ще върви, без да знае, че нас вече ни няма.
P$
