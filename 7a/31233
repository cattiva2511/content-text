P>
	Не сме видели оня свят до днес,
	не смеем да изкажем пред Смъртта
	учудване, възторг или протест,
	когато тя — разтворила уста —

	с трагичен плач пред нас се появи.
	В живота всички търсим своя роля,
	стремим се към успех, но по неволя
	търпим в играта и Смъртта, уви!

	Но ти пое натам. От тая сцена
	свеж полъх в земните ни дни повя,
	завесата бе истински зелена,
	със истинска гора и синева!

	Играем пак. Говорим с текст заучен
	и с жестове, с гримаси тук-таме,
	но ако някой ден и с нас се случи
	със нея да останем насаме,

	смъртта ще ни сломи, ще ни припомни
	урока прост за оня свят отвъден,
	за да привикнем с ролите си скромни
	и истински в живота си да бъдем!
@@	1907
P$
