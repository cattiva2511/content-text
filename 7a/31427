P>
	Мразя всеки стих и своя рима,
	моливът, посмял да нарисува
	шийката на птицата любима,
	в синьото небе когато плува.
	Може ли строшено огледало
	миг неповторим да отрази?
	С восъчен куршум крилото бяло
	може ли ловец да порази
	бялото крило на лебед див,
	литнал в бурята да изгори?
	Мразиш себе си, но кой е крив —
	другаде утеха намери.
	Гледай и обичай просто ти
	лебеда на твоите мечти.
P$
