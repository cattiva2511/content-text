P>
	Ако ни чака смърт, то нека не умрем
	като подгонен дивеч в планината
	и нека вой на псета като присмех не звучи
	над участта ни прокълната.
	Ако ни чака смърт — о, нека да умрем достойно.
	Кръвта ни ненапразно ще изтече тогава
	и враговете ни — макар и да сме мъртви,
	ще бъдат длъжни да ни уважават.
	О, черни братя. Да излезем срещу общия ни враг,
	на брой сме малко — смела да е нашата атака.
	За хилядите удари — един, последен.
	Какво, че гроб открит ни чака?
	Като мъже смъртта да срещнем, лице в лице,
	ранени, обградени, но с вдигнати за бой ръце.
P$
