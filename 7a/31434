P>
	Не ме жали за туй, че светлината
	изчезна с отминаващия ден;
	не ме жали, че свършва красотата,
	щом над полето слезе лъх студен;
	че вечерите лунни гаснат рано,
	че в отлива морето е далече,
	че бързо стихват мъжките желания,
	че в твоя поглед обич няма вече.
	Знам: любовта изчезва като цвете,
	отнесено от порива на вятър,
	като прегръдката на прилив летен,
	оставил само миди по земята.
	Но съжали ме, че сърцето схваща бавно
	това, което е разбрал умът отдавна.
P$
