P>
	Плод на плодовете, зърно на зърната,
	сладък, пребиваващ в себе си бадем —
	твоя плът е всичко, чак до светлината
	на звездите. С поздрав те зовем.

	Ти не чувстваш тежест, ти си тъй висок.
	В твоята черупка е събран безкраят —
	вътре тръпне и напира мощен сок,
	а отвън слънцата ти сияят.

	Те растат, разпалват се в небето
	и роякът им безспир кръжи.
	Ала зрее в теб това, което
	даже и след тях ще продължи.
@@	1908
P$
