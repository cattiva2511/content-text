P>
	Не можех за смъртта да спра,
	но тя се спря за мене,
	в каляска седнахме — до нас
	безсмъртието беше.

	Полека карахме напред,
	не бързах и защо ли?
	Да съм учтива в този ден,
	и грижите отложих.

	Вървяхме покрай школски двор
	и чувахме децата,
	задминахме нивя, гори
	и слънцето по залез.

	По-скоро то задмина нас
	и тръпен хлад усетих,
	че носех рокля — нежен тюл
	и от воал — наметка.

	Тъй стигнахме до странен дом,
	едва го забелязах,
	че само покривът от пръст
	стърчеше над земята.

	Век оттогаз, а сякаш миг,
	откак в почуда зърнах,
	че беше конският ни впряг
	към вечността обърнат.
P$
