P>
	На небето
	няколко стръкчета трева
	застанаха пред Бога.
	„Какви са вашите дела?“
	Тогава всички те, освен едно, най-малкото
	започнаха усърдно да разказват
	за своите заслуги.
	А малкото стоеше по-назад
	и се срамуваше.
	Видя го Бог и каза:
	„А ти какво си сторило?“
	Отвърна стръкчето: „О, Господи,
	аз имам лоша памет,
	дори да съм извършило и нещо хубаво,
	не помня вече.“
	Тогава в целия си блясък
	Бог стана от престола си и каза:
	„От тебе няма по-добра, тревице малка.“
P$
