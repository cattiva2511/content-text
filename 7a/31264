P>
	Който с лира в ръце е вървял
	между сенките в ада*,
	[* _Между сенките в ада_ — Вж. бел. към _„Орфей, Евридика, Хермес“_.]
	само нему безкрайният дял
	да прославя се пада.

	Който с мъртвите семе от мак
	е изял, без да мрази —
	той ще може всред глухия мрак
	своя слух да опази.

	Във водата все по-непознат
	отразеният образ ще свети:
	ала ти го _познай!_

	Само Там, само в двойния свят
	пълни с нежност ще са гласовете,
	без начало и край.
@@	1922
P$
