P>
	Кафето.
	Те седяха край кафените чаши,
	ту някой пусне бучка захар,
	ту някой бръкне с лъжичка.
	Видях ги като кръг от духове,
	които сипват мрак от хубав порцелан
	и меко протестират срещу моята грубост
	да съм жива.

	Разговорът.
	Те вземаха душите на мъртвите
	и си ги закачаха за украшение.
	Техните копчета за ръкавели, брошките им
	бяха скъпоценности, изровени от гроба.
	Те бяха призраци, витаещи в неземни мисли,
	и аз поисках от слугата един зелен ликьор,
	за да се доближи до мен и да получа
	успокоение от близостта на нещо живо.

	Единадесет часа.
	Външната врата бе тежка и солидна,
	тя затвори зад гърба ми призрачния дом.
	Аз стъпвах здраво по паважа,
	за да го чувствувам под себе си.
	Прекарах ръка по парапета
	и го разклатих и натиснах с длан
	острите пръчки.
	Болката ме ободри,
	аз отново и отново ги натисках,
	докато потече кръв.
	Когато се събудих през нощта,
	се засмях на раните си,
	защото само живото месо изпитва болка.
P$
