P>
	Както се разхождах, понесъл
	своята празна глава,
	витрина със надпис съгледах
	и той ми прошепна това:

	„Вашите възглавници причиняват ли болка,
	на буци и твърди под схванатия врат?
	Пълни ли са със стари грипозни микроби?
	Пухът им мек ли е или жив ад?
	Донесете ги при нас
	и ние завчас
	ще ги на-пухаме,
	ще ги на-пълним,
	ще ги на-къдрим
	и под-новим.
	Ще ви върнем вашите възглавници спретнати и подредени,
	на-пухани, на-пълнени, на-къдрени и под-новени.“

	Както се разхождах, понесъл
	пълна със мисли глава,
	пламнал храст надписът стана
	и ми прошепна това:

	„Във врата причинява ли ви болка —
	твърд и на буци — светът?
	Пълен ли е с древни микроби, които
	от преди да се родите гъмжат?
	Донесете го при нас
	и ние завчас
	ще го на-пухаме,
	ще го на-пълним,
	ще го на-къдрим
	и под-новим.
	За едно денонощие ще ви върнем света разкрасен,
	на-пухан, на-пълнен, на-къдрен и под-новен.“

	Както се разхождах, дочух —
	фанфари за това чудо голямо,
	но надписа щом пак видях,
	за възглавници шепнеше само,
	Светът остарял си остана пред мен,
	ненапухан, ненапълнен, ненакъдрен, неподновен.
P$
