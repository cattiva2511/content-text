P>
	Стоманеносиво, с петна от сенките на облаци,
	морето попива последните вечерни светлини.
	Гласът е мощен и пяната с цвят на олово,
	и приливът поглъща пясъците.

	Тук стой като древен камък
	и виж как гаснат светлините, чуй гласът на океана.
	Ненавист и мъка сграбчват Европа и Азия
	и морският вятър е леден.

	Настъпва нощ: нощта ще поиска всичко.
	Светът не се е изменил, по-разголен е само:
	силните се борят за власт, а слабите
	топлят бедните си сърца с омраза.

	Настъпва нощ: върви си в къщи,
	опитай се да хванеш по радиото новините.
	Чуваш ли ги, гласовете на Америка: наивни,
	властни, лицемерни и обречени.

	Кога? След четири или четиридесет години?
	Защо му е на камъка да рови бъдещето?
	Стой на своя бряг, древни камъко,
	и нека соленият вятър направи главата ти бяла.
@@	1941
P$
