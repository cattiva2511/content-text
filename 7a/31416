P>
	Скръбта е моята градина,
	където младата трева,
	пламтяла някога,
	и днес пламти,
	но пламъкът й, който ме обгръща,
	е тъй студен тая година.
	Живях с мъжа си
	тридесет и пет години.
	Отново сливата е бяла,
	отрупана от цвят.
	Покриват хиляди цветчета
	черешовите клони
	и храстите обагрени са
	в жълто и в червено.
	Но болката на моето сърце
	е по-дълбока;
	в предишни дни те бяха моя радост,
	а днес им давам гръб,
	да ги забравя.
	Синът ми казва,
	че в ливадите
	до гъстите гори в далечината
	видял дървета,
	покрити с бели цветове.
	И нещо ме влече
	да ида там,
	да падна сред цветята
	и да потъна в блатото до тях.
P$
