P>
	Четиридесет акра от баща си наследих,
	но като впрягах в работа от съмнало до мрак
	жена си, двама сина, двете дъщери, имотът ми хиляда акра стана.
	И пак не бях доволен,
	за две хиляди акра почнах да мечтая.
	Преминах през годините с тесла и плуг,
	в безспирен труд; ограничавах своите желания и на
			жената, на синовете си, на дъщерите.
	Не е прав чифликчията Хигби,
	че съм умрял от пурите „Червен орел“.
	Нагъвах топла пита и кафето си припряно гълтах
	сред знойно пладне в жетвата усилна.
	И затова, нестигнал шестдесет, достигнах гроба.
P$
