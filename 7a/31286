	[* _Ендимион_ — Митичен овчар, надарен с рядка красота, обикнат от богинята на лова Артемида, която била измолила от баща си Зевс да не се омъжва никога (затова е „богинята-девица без съпруг“). За да запази красотата на възлюбения си, тя поискала от Зевс да го потопи във вечен сън: Артемида отивала всяка вечер при Ендимион да се наслаждава на прекрасния му облик.]

P>
	Той цял е лов. През неговите вени
	животно мина като през гора.
	Изникват там долини, езера,
	кошутата оглеждат, удивени;

	струи кръвта на спящия в тревата
	подире й, но мъчи я стрелата,
	разтапяща се в дрямката без звук.
	Богинята — девица без съпруг,

	се носи в нощите на времената,
	допълва се сама, лети прекрасна,
	омаяна от вечерния звън;

	към него наклони си тя главата
	и в миг до раменете й проблясна
	той — дивен, съхранен във вечен сън.
@@	1909
P$
