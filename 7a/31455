P>
	Малко момиче,
	което мечтае за малък роял
	(и не знае, че има „Щайнбег“ по-голям, по-хубав),
	което мечтае да свири на малък роял,
	проснал опашатото си тяло на пода,
	а не застанал прав като просто пиано,
	като момче, наказано в ъгъла,
	и отпраща музика
	нагоре по стълбите и надолу по стълбите,
	и навън,
	може да слиса дори Хейзъл Скот*,
	[* Прочута американска негърка пианистка.]
	която може би минава.

	О.
	Малко момче,
	което мечтае за боксовите ръкавици,
	носени от Джо Луис*,
	[* Американски негър, бивш световен шампион по бокс.]
	ръкавиците, които изпратиха
	две дузини мъже на пода,
	нокаут.
	Бам. Боп. Моп.
	Казват,
	всякога има място
	на върха.
P$
