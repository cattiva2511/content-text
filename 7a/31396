P>
	Аз съм вечен войник по принуда.

	В кухненските фургони на Ксеркс бях мияч на казани.

	В Милтиадовите фаланги марширувах с пика в ръката —
	имах остра и бляскаща пика.

	Червеноглавият Цезар ме взе за коняр.
	Каза: „Ей, тоскански безделнико, хайде на работа.
	На Рим трябва човек, който може да кара коне.“

	Помнят ме и рицарите на Карл XII,
	и капризните Наполеонови колони —
	аз подковавах жребците им.

	Аз стегнах нозете на белия кон, с който в нощта
		Бонапарт помете звездите,

	Линколн рече: „Влизай в играта. Вика те твоята нация.“
	И аз карах фургона и край град Спотсилвейния
	шрапнел ми отнесе ръката.

	Аз съм вечен войник по принуда.
P$
