P>
	По пътя към кариерата вървях
	и гледах — кладенец копаеха мъжете.
	И бяха камъните все едни и същи:
	навсякъде изпъстрени с черупки от морето.

	Навсякъде черупки — и в скалата,
	под пясъци, под пластове от глина.
	И казваха: останали, откакто
	навътре се отдръпнал океана.

	Откривам ги във камъка, от който
	издигат църкви, мостове, градежи,
	и в най-солидните скали са скрити,
	но ето че от всеки ръб поглеждат.

	Подават се из камък за основи,
	из водопадите, из речните корита;
	веднъж съзрях дори черупки много
	на мрачните зандани във стените.

	Ний тъпчем ги кога вървим по пътя —
	навред са те — под всичките баири.
	Представяш ли си тука да се върне
	морето своите черупки да събира?
P$
