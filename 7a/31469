P>
	Те казаха: „Това, което си направил, е похвално, да, похвално
		и голямо. Доказал си, че има пряк и лесен път
		до тия острови. Чудесно — казаха. — Чудесно.
		Но къде е златото, сеньор?“

	Те казаха: „Харесва ни, изпълва ни с възторг. Не ни
		разбирай криво, това дори е гениално. Все пак
		напомняш някак твърде много на онзи Датски
		принц. Сам знаеш, че като клоун винаги си бил
		непостижим.“

	Те казаха: „Невероятно. Не сме очаквали това от теб,
		Орвил.“

	Те казаха: „Машината ти, Уилбър, е прекрасна. Дано да
		работи. И нека се надяваме, че с нея някой ден
		ще можем да сортираме яйца.“

	Те всички бяха уважавани, добри, почтени хора. Не биеха
		жените си. Редовно ходеха на черква и спазваха
		закона.
P$
