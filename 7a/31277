P>
	С мускул сякаш се разтваря анемонът
	сред ливади, пълни с утринна роса,
	чак додето в чашката му се отронят
	блясъци на многоцветни небеса.

	Във звездата на цветчето затрептява
	мускулът, приемащ хиляди неща;
	често щедростта му _тъй_ го побеждава,
	че сигналът за покой на вечерта

	с мъка би достигнал всички разпилени
	тичинки, за да ги върне неусетно
	в тебе: мощ и воля на _безброй_ вселени!

	Ние, буйните, по-дълго ще живеем.
	Но кога, в кое ли битие най-сетне
	ще приемем туй, с което ще се слеем?
@@	1922
P$
