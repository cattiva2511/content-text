P>
	Изпреварвай разлъката, нейната мъка е мнима,
	като зима, която над твоето рамо вали.
	Между зимите има една непреставаща зима,
	но сърцето ти — щом презимува — ще спре да боли.

	Вечно мъртъв бъди в Евридика — изкачвай се с лира
	и, прославяйки, слизай в най-истинските си глъбини.
	Бъди тук, между тленните, тук, дето всичко умира,
	бъди чаша, която се счупва от туй, че звъни.

	Ти бъди, но познай и закона на не-битието,
	на безкрайното дъно, където трепери сърцето
	и се сбъдва копнежът, макар и веднъж, но докрай.

	Към запасите тихи на тази природа богата,
	към съкровища, неизразими посредством числата —
	причисли се ликуващ, и цифрата им зачертай!
@@	1922
P$
