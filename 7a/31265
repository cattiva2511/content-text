P>
	Виж небето. Образът гравиран
	не е ли съзвездие _Ездач_?
	Конник. Кон, пришпорван и възпиран —
	те препускат в падащия здрач.

	Кротост и камшик — нима това е
	същността на всяко битие?
	Но стремежът ще ги съчетае.
	Път. Завой. И пак се сливат те.

	_Сливат ли се?_ Или в своя път
	просто те вървят един до друг?
	Паша и трапеза ги делят.

	Лъже звездната, искряща книга.
	Ала вяра в този образ тук
	ни напълва. И това ни стига.
@@	1922
P$
