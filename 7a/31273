P>
	Да се диша — това е невидим стих!
	Непрестанна обмяна между нашето съкровено
	битие и пространството на света. Ритъм тих,
	с който в себе си влизам постепенно.

	Една-едничка вълна сред безчета
	от вълни на морето, което в мене трепти.
	Ти не плискаш без цел, както всички морета,
	и пространство печелиш ти.

	Колко много предели вече бяха до един
	вътре в мен. А колко от ветровете
	ми напомнят за моя син.

	Ти не ме ли позна, пълна с мен синева?
	Ти бе някога гладка кора на дървета
	и закръгленост, и листо на мойте слова.
@@	1922
P$
