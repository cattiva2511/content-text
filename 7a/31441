P>
	Гущерю, влюбен във зноя, във жаркото
	пладне, във топлия камък, във златното
	слънце, което пламти във окото ти —
	казват, че ти си стар, гущерю, стар като

	тези скали, по които подтичваш
	с тънките пръстчета — тези огнища,
	дето щурецът във своята броня
	даже не свири — кажи ми ти, влюбен във

	слънцето, влюбен във пладнето, гущерю,
	заради златния плам ли обичаш
	слънцето? Или затуй, че кръвта ти,
	твоята старческа кръв е студена?
P$
