P>
	Идни поети. Идни оратори, певци и музиканти.
	Не настоящето ме утвърждава, не то ще отговори за какво съм,
	а вие, ново племе, родно, земно, атлетическо, каквото няма досега,
	явете се. Вие трябва да ме утвърдите.

	Самият аз не ще напиша нищо повече от две-три напътствени слова за бъдещето,
	за миг аз само ще пристъпя, за да се извия и да се втурна бегом във мрака.

	Аз съм човекът, който се разхожда и без да спре, докрай, ви хвърля случаен поглед, а сетне се извръща,
	на вас оставя той да определяте и да доказвате,
	най-главното от вас очаква.
P$
