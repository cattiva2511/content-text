P>
	Зелени във морето са вълните,
	но там, където идват да умрат,
	израстват нови — чак до висините —
	вълни с корава и кафява плът.

	Там става суша морската стихия
	и тръгва към рибарското градче
	да погребе във пясъка ония,
	които не успя да отвлече.

	Тя може би се справя с бреговете,
	но във борбата с хората греши,
	ако с промяната на цветовете
	надява се ума да съкруши.

	Оставиха й да погълне кораб,
	колиба могат днес да й дадат.
	Но по-широко ще задишат хората
	с освободена от черупки гръд.
P$
