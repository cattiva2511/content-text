P>
	Зрели круши, ябълки, банани…
	за живот и смърт нашепват те
	в твоята уста… Неразгадани…
	Прочети ги в поглед на дете!

	Всеки плод, отхвърлил свойта плът,
	става ли безименен в устата?
	Преди миг там бликаха словата,
	а сега открития текат.

	Що е ябълка? Не е ли тя
	сладост, сътворена от вкуса ни,
	назована от мечти безсънни,

	светлина, прозрачност, яснота,
	земна, слънчева и благодатна:
	опит, трепет, радост — всеобхватна!
@@	1922
P$
