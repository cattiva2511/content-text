	[* _Йеремия_ — един от четиримата библейски пророци, умъртвен мъченически от евреите, понеже постоянно ги упреквал; оставил „Книга на пророк Йеремия“ а „Плачът на Йеремия“ — елегии за разорението на Йерусалим.]

P>
	Бях преди по-крехък от пшеница.
	Пътнико, ти промълви слова,
	улови сърцето ми с десница,
	тъй че като лъв то зарева.

	Днес устата ми е като рана,
	а детински чиста бе преди;
	тя кърви — години вече стана
	как вещае на света беди.

	Аз предсказвам ужаси, които
	ти крещиш чрез моята уста.
	За да не вещае упорито,
	остави ме — нека млъкне тя.

	И когато, стъпкани сурово
	покрай пясъците и скалите,
	тръгнем да потърсим пак покой,
	аз, разбит и сам в развалините,
	ще дочуя своя глас отново —
	този, който беше рев и вой.
@@	1907
P$
