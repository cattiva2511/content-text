P>
	В приятна вечер пръстите й пак
	ще гледам как от щедрите клавиши
	измолват красота. И стари жажди
	от своите ковчези ще излязат
	да се наситят, да благодарят.
	А музиката, като топъл залез,
	ще сгрее стаята, ще сгрее мен
	и дни отминали ще възкреси.
	Но ето — над прекрасните акорди,
	над моя горд възторг — нарастващ вик.
	Викът на мъртвите, които няма вече
	да чуят как се ражда музика и радост.
	И погледът ми пак ще се смрази,
	и каменно лицето ми ще стане.
P$
