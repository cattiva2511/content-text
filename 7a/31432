P>
	Деца мои, слушайте:
	баща ви умря.
	От неговите стари дрехи
	ще ви ушия хубави палтенца.
	Ще ви направя къси панталонки
	от неговите стари панталони.
	По джобовете ви ще има дреболии,
	които той е слагал там —
	ще има ключове, ще има и стотинки,
	полепнали с тютюн.
	Стотинките ще вземе Ден
	за малката си касичка.
	За Ани — ключовете,
	да й дрънкат.
	Животът трябва да върви,
	а мъртвите — да се забравят.
	Животът трябва да върви,
	макар добрите хора да умират.
	Изяж закуската си, Ани.
	Вземи лекарството си, Ден.
	Животът трябва да върви,
	ала защо — не помня точно.
P$
