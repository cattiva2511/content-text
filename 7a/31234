P>
	С остатък от зелено се стопяват
	листата — в тигела те не блестят.
	Съцветията вече не цъфтят
	със синьо, отдалеч го отразяват,

	неточно и през сълзи тоя път,
	и сякаш им се ще да ги отмине.
	И старите писма не са тъй сини —
	в лилаво, жълто, сиво те трептят.

	След като детска рокля избелее,
	захвърлят я и проумяваш ти,
	че малко нещо мъничко живее.

	Но синьото възкръсва неизменно —
	виж: то в едно съцветие цъфти
	трогателно сред бледото зелено.
@@	1906
P$
