P>
	Аз не исках да замина.
	Те ме мобилизираха.

	Аз не исках да умирам.
	Те казаха, че ме е страх.

	Аз се опитах да избягам.
	Те ме изправиха пред военния съд.

	Аз не стрелях.
	Те ме нарекоха подлец.

	Дадоха команда за атака.
	Един шрапнел разкъса корема ми.

	Аз виках от болка.
	Те ме отнесоха на безопасно място.

	На безопасно място аз умрях.
	Те обявиха траурно мълчание.

	Зачеркнаха ме от списъците
	и поставиха кръст върху гроба ми.

	В родния ми град държаха прочувствена реч.
	Аз нямах възможност да извикам: „Лъжци!“

	Казваха, че съм дал живота си.
	Аз се бях мъчил да го запазя.

	Казваха, че ще служа за пример.
	Аз се бях опитал да избягам.

	Казваха, че се гордеят с мен.
	Аз се бях срамувал от тях.

	Казваха, че майка ми също трябва да се гордее.
	Майка ми плачеше.

	Аз исках да живея.
	Нарекоха ме страхливец.

	Умрях като страхливец.
	Обявиха ме за герой.
P$
