	[* _Естир_ — според библейското предание красива израилтянка, която била измежду събраните от цялата страна момичета за двореца на персийския нар Артаксеркс. Когато дошъл нейният ред да влезе в царското легло, персиецът бил омаян от красотата и скромността й. _„И парят възлюби Естир повече от всичките жени; и тя придоби неговото благоволение и милост повече от всички девици; и той тури царската корона на главата й, и направи я царица вместо Астин.“_ (Ест. 2; 17)]

P>
	И седем дни те с гребени от злато
	изчесваха тъгата й, която
	бе като пепел в нейните коси.
	Слугините на слънце ги сушиха,
	с уханно миро след това ги миха
	ден подир ден… Това не я спаси:

	дойде денят, когато тя, опряна
	на своите прислужнички, застана
	в двореца като водена на смърт.
	За миг усети, че дъха й спира
	пред онзи, от когото се умира,
	ако до него доближат.

	Той озари я, в нейната корона
	започнаха рубини да искрят;
	изпълни я с очите си от трона
	като изящен алабастров съд,

	Но от мощта му тоя съд преля.
	Премина трета зала с мрачен вид,
	стени от зеленикав малахит
	я умориха. И я заболя

	да крачи с камъните, натежали
	от блясъка на царя в тия зали,
	изстинала от страх. Вървя, вървя

	и го видя отблизо, засиял
	да си почива в трона от кристал
	като предмет. И тя се закова,

	но я поде прислужничката вдясно,
	помогна й да продължи докрая.
	С върха на скиптъра си той допря я:
	… в душата й внезапно стана ясно.
@@	1908
P$
