P>
	Живях сред мъка непрестанно,
	в мъгла на бъдещи беди…
	Защо по-късно или рано
	природата не ме роди?
	Какво творецът ми предрече,
	защо тъй страшно той пресече
	надеждата на младостта?…
	Той на любов и на омраза
	ми даде чашата и каза:
	ще те прославя по света!…

	И във словата му уверен,
	страстта на волята разбрал,
	прозрях: бе моят дял измерен
	с душевния ми идеал.
	Добро и зло се биха в мене,
	сподавях гласове свещени,
	сълзи духа ми не гнетят;
	той, като плод, лишен от сока,
	увехна под скръбта жестока
	сред знойния ми жизнен път.

	За слава жаден, в дни сурови,
	в духа човешки вникнах аз
	през неразбраните покрови
	на светски правила и страст.
P$
