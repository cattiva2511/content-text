P>
	Облаци бисерни, облаци странници,
	в низа сияеща под небосклоните
	бързате, сякаш и вий сте изгнаници,
	север оставили, юг да догоните.

	Тайна ли завист ви хвърли в смущение,
	злоба открита ли, мъст на съдбата ли?
	Може би тегне над вас престъпление?
	Може би донос лукав на приятели?

	Не! — А над нивите мъртви скучаехте.
	Чужди сте вие на страст и страдание.
	Вечно свободни и хладни, не знаете
	що е родина и що е изгнание.
P$
