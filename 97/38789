P>
	Блажен е оня мъж, решил на тишина
	сред родните поля докрая да се труди.
	Без нещо да таи, с любимата жена
	заспива с весел дух и весело се буди.

	Добива мляко той от своите стада,
	от нивиците — хляб, и вълна — от овцете.
	Огрява се с дърва от своя дъб в студа,
	в дома му хладина навява дрямка лете.

	Ще преживее век спокойно, с лекота,
	без своя спорен труд да смята за окови.
	Дори самата смърт с усмивка на уста
	ще дойде като знак за дни щастливи, нови.

	Така аз бих живял далече от света —
	умра ли, бързо той забравил би поета.
	Какво ми трябва? Знам, че в неизвестността
	намерил бих покой и щастие в Лилета.
P$
