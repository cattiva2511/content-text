P>
E>
P>
	Scorn not the sonnet, criticl*
@	Wordsworth
	[* Не презирай сонета, критико! — Уърдсуърт.]
P$
E$

		Сам Данте не презираше сонета.
	Петрарка в него цял се е излял.
	И Ка`моенш във своята несрета,
	и Шекспир също тъй го е ценял.

		И в наши дни пленява той поета.
	А Уърдсуърт също беше го избрал
	и чужд на всяка суета предвзета,
	природата му стана идеал.

		В Таврида, сред горите й чудесни,
	Мицкевич във размерите му тесни
	мечтите си заключи вдъхновен.

		У нас не го познаваха момите,
	когато хекзаметъра свещен
	заради него Делвиг запокити.
P$
