P>
	Не обича нашта Сашка
	да се бави на опашка.
	— Тръгвам, мамо, има круши…

	В миг отзад се тя промуши…
	Ех, добре е за закуска
	сладки крушки да си хруска…

	Не напредва тя направо,
	ту е вдясно, ту е вляво,
	хоп — излезе най-отпред:
	— Чичо, дай ми, мой е ред…

	Ала някой я погледна:
	— Лъже, беше тя последна!

	Сашка сведе поглед в миг.
	Продавачът смръщи лик.
	— Тъй ли правиш? Аз пък знам,
	круши няма да ти дам.

	Тя заплака. Ай, горката,
	празна върна си торбата!
	Оттогава нашта Сашка
	пази ред и на опашка.

	Нарисувай тая Сашка
	как отново застана
	на дългата опашка,
	търпелива и засмяна.
P$
