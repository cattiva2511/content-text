P>
	Когато моя бе, за мене в наслаждения
	като вълшебен сън течеше всеки ден.
	Но ме забрави ти — това бе привидение!
	Ах! Твоята любов бе щастие за мен!

	Когато моя бе, с похвали ме прехласна
	и пеех радостно, от тебе вдъхновен.
	Но ме разлюби ти и моят дар угасна!
	Ах! Твоята любов скъп гений бе за мен!

	Когато моя бе, в обителта свещена
	на нищетата аз поднасях дар смирен.
	Но ме забрави ти, безмилостна, студена!
	Ах! Твоята любов бе щедър дар за мен!
P$
