P>
D>
	На графиня М. А. Потоцка
D$

	На роза сте подобна вие — мило
	цъфтите, с чувство и със красота.
	Аз кипарис съм със стебло, унило
	от бурята и многото лета.

	И споменът за вас у мен живее —
	ухае като роза и пламти.
	От него радост във душата вее,
	със него и скръбта се съкрати.

	Ако ви стане тежко, и случайно
	погледне черен ден от ясна вис,
	да ви закрие моят спомен тайно
	подобно сянката на кипарис.
P$
