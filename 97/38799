P>
	Шуми, шуми от стръмнината,
	не млъквай, побеснял порой!
	И сливай дългия си вой
	със ехото на долината.

	Аз чувам: свири Аквилон,
	люлее се ела скриптяща
	и със стихията ревяща
	метежния ти рев е в тон.

	Защо във теб с безумна вяра
	се вслушвам аз? Защо тупти
	копнежът в моите гърди
	със мъдра трепетна омара?

	Над димната ти бездна аз
	стоя пленен и си внушавам,
	че със сърцето си долавям
	тук твоя безглаголен глас.

	Шуми, шуми от стръмнината,
	не млъквай, побелял порой!
	И сливай дългия си вой
	със ехото на долината!
P$
