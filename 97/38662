P>
#	Костенурката
	Охльо, чу ли, надалече
	птиците отлитат вече.
	Виж ги, литват в небесата,
	тихо става пак в гората.
	Как е хубаво без тях,
	че от песни оглушах.
	Ами ти? Защо мълчиш?
	Радвай се! Защо скърбиш?

#	Охлювът
	Не, не ща да се вълнувам.
	Тук добре съм в свойта къща:
	в нея скрит, дори не чувам
	кой отлита, кой се връща.
	Баба Жаба може би
	За добрия щърк скърби.

#	Жабата
	Аз ли да скърбя? Глупак!
	Щъркелът е моя враг!
	Щом е литнал, мога пак
	да си крякам: ква-крр-квак.
	Чичо Гарван е печален,
	той изпраща ги с глас жален…

#	Гарванът
	Аз да жаля? Хайде де!
	Светъл час за мен дойде.
	Край голямата гора
	пръв певец оставам аз!
	Чуйте всички моя глас,
	сладко гракам: гар-грр-гра.

#	Зайо Байо
	Гарване, прощавай, братко!
	Те ни пееха тъй сладко!
	Щом са тръгнали на юг,
	пусто, глухо ще е тук!
	Тъжна есен, люта зима
	из гори, поля ще има.
	Сбогом, птици, и помнете:
	с пролетта се пак върнете!
	Аз ви чакам тук в гората,
	а децата — по селата!
P$
