P>
	Понеже ставам ученик,
	от днес захвърлям тая прашка;
	в ръка с буквар — добър другар
	и с молив — приказна тояжка,
	дочул, че ме зове звънец
	без закъснение, веднага,
	минавам весело през прага
	на тоя хубав бял дворец;
	с науката като с ракета
	ще търся приказна планета —
	от мен тя няма да се скрие.

	Повтаряйте след мен и вие:
	„Понеже ставам ученик,
	от днес захвърлям тая прашка;
	в ръка с буквар — добър другар
	и с молив — приказна тояжка…“.

	Безкрайно като въртележка
	това повтаря се без грешка.
P$
