P>
	Пенчо скача, Пенчо тича,
	всички спортове обича.
	Футболист е той прочут —
	вместо топка, вън на прага
	новата си шапка слага
	и високо бие шут.
	Често яха той прасето —
	конче яздел през полето,
	а в корито вместо в лодка
	вози кротката си котка.

	Да, обича Пенчо спорта,
	не обича само порта,
	та напряко в свойта къща
	през оградата се връща.
	Тича той на въздух чист
	и яде като спортист:
	мляко пие сам за двама,
	гълта баница голяма
	и ако я няма мама,
	той долапите напада,
	сладко — цял буркан изяда.
	Виква: — Дайте ми награда,
	аз съм мечка, аз съм слон,
	аз съм спортен шампион!
P$
