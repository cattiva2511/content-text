P>
D>
	На Ев. Д. Золотарьова
D$

	Кипи поток в дъбрава шумна,
	препуска скачаща вълна,
	търкаля камъни в безумна
	и ядовита бързина;
	но в миг пленен от красотата,
	люлее нежно в своя бяг
	довеяно върху вълната
	листо от китния му бряг.
	Така във валса бърз не скрита,
	най-лична в тази шумна гмеж,
	летиш въздушна, с облик свеж,
	ти, моя обич и харита,
	зарад която страдам аз,
	и вдъхновена е мечтата,
	и тази пламенност в душата,
	и поетичната ми страст.
P$
