P>
	Тая музикална зима
	колко инструменти има!
	Слушай: над къщя, баири
	цял оркестър сякаш свири!
	Слушай в тъмните горуни
	сто цигулки с тънки струни,
	че по тях с огромен лък
	свири вятър дългорък.

	И надуват, в храсти скрити,
	сто джуджета с всички сили
	флейтите си гласовити.
	А и Врабчо лекокрили,
	сгушен близо до комина,
	свири тихо с окарина.
	И едно мишле засмяно
	пред другарчетата миши
	бързо тича по клавиши
	на отворено пиано.
	Свирят влак след влак на гара,
	духа слонче във тромбон,
	котка свири на китара,
	а пък лъв — с акордеон.
	И далече зад балкана
	Меца думка барабана!

	Колко инструменти има
	тая музикална зима!
P$
