P>
	На пода седнала сама,
	като във въглени студени
	тя в купчината от писма
	се ровеше с ръце вдървени.

	Познатите листа в ръка
	държеше, гледаше ги вяло —
	душата хвърля взор така
	към изоставеното тяло.

	О, колко отлетял и скъп
	живот — безкрайно надалече!
	О, колко мигове на скръб,
	любов и радост, мъртва вече!…

	Стоях и гледах онемял,
	готов да падна на колене,
	и ме обзе ужасна жал —
	мил призрак сякаш бе пред мене.
P$
