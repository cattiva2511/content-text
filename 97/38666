P>
	Нищо не искам! Един конец само,
	здраво да вържем пръчките, мамо!
	Нищо не искам! Хартия дай, татко!
	Да залепим хвърчилото с батко!
	Нищо не искам! Канап дай, дядо,
	да пуснем хвърчилото с батко и Владо!
	Нищо не искам, бабо, от тебе,
	само да пазиш нашето бебе!
	Нищо не искам от тебе, ветре,
	само да духаш в секунда сто метра!
	Ние сме трима — смели момчета
	с ново хвърчило! Бърза ракета
	само от летви, канап и хартия!
	Ветре, задухай, далеч издигни я
	над двора, над хората там из полето,
	нашта ракета да стигне небето!

	Нищо не искам! Един конец само,
	здраво да вържем пръчките, мамо!
P$
