P>
	Вълшебнице! Как сладко пя ми ти
	за дивната страна, която ражда
	очарование, надежди, красоти.
	Как слушах аз с неутолима жажда
	словата ти чудесни, как мечтах
	за този край незнаен, но прекрасен.
	Опиваше те въздухът му ясен
	и в твойта реч блестеше звезден прах.
	Ти дълго гледа синевата чиста
	и я пренесе в моите очи.
	Тъй заблестя душата ти лъчиста,
	че моята душа обля с лъчи.
	Но светлината огнено-метежна
	не жари със любов спокойна, нежна —
	не! Тя гори и мъчи, и слепи,
	вълнуват я изменчиви желания,
	ту стихне, ту отново закипи
	и във сърцето буди пак страдания.
	Защо, защо ми пя вълшебен стих?
	Защо те слушах със душа тъй жадна
	и от чаровните ти устни пих
	мечта отровна, обич безотрадна?
P$
