P>
	Донесе ми кака
	сурвачка голяма.
	Кого да сурвакам,
	щом никого няма?
	Не можех да чакам!
	И с пръчката яка
	сурваках котака.
	Той хукна през прага,
	избяга веднага.
	Вън Шаро ме чака,
	пак почнах сурвака,
	а той се разлая,
	защо ли — не зная.
	Сурваках прасето
	по здрава гърбина:
	„Сурва, сурва година…“=

	То блъсна качето.
	Подгоних петлето.
	Петлето гащато
	и цялото ято

	кокошки кресливи
	захвъркаха диви.

	Защо бягат, мамо,
	кой тъй ги подучи?

	Послушай ме само
	какво ми се случи:
	— Донесе ми кака
	сурвачка голяма.
	Кого да сурвакам,
	щом никого няма?
	Не можех да чакам!
	И с пръчката яка
	сурваках котака…

	И тъй, научете
	тая смешка без грешка
	и я разкажете
	като въртележка.
P$
