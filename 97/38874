P>
	Минутите си вдъхновени
	с бокала пий! И в жаден зной
	духа си тласкай към летене,
	а не към леност и покой!

	Мига улавяй! Ще отмине
	светкавичният му порой!
	От земния живот години
	във себе си е вместил той.

	Но ако тоя дар небесен
	с душевен хлад отминеш ти
	в безплодна суета унесен
	и твоят порив отлети,

	увлечен в празно наслаждение
	сърцето свое пресушиш,
	и само миг на вдъхновение
	с дребнавост земна угасиш,

	то знай, поезия свещена
	не ще те вече осени
	и пред душата ослепена
	ще се занижат сиви дни.

	И мисълта, доскоро жива —
	все повече ще глъхне в теб.
	Обраслата й в тръни нива
	ще се превърне в суха степ.
P$
