P>
	— Дайте пясък, дайте вар,
	хоросан ще прави старият зидар!
	— Защо му трябва хоросана?
	— С хоросан и тухли той стена подхвана!
	— За какво стената той издига?
	Облаците горе ли ще стига?
	— Няма да е тя една!
	Той стена ще свърже със стена
	и ще ги възсяда както кон се яха.
	Най-отгоре ще постави стряха!
	Той е майстор на постройки здрави,
	нова къща ще направи!
	— А кому е нужна тая къща?
	— В тая къща вечер ще се връщат
	моя татко, мойта мила мама
	и сестра от мене по-голяма.
	И за мене кът ще има,
	ще живеем в нея четирима!
	Дайте пясък, дайте вар!
	Хоросан ще правим с тоя стар зидар!
P$
