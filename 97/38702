P>
	И пак умореният ден
	в червени води се оглежда,
	и тъмен лазурът се свежда
	на сянка в света свечерен.
	Пое мълчалива и мирна
	нощта по пътека ефирна
	и Хеспер пред нея лети —
	звездата му ясна блести.

	При нас, о, небесна, поспри,
	с вълшебство спусни покривала.
	С целебна забрава в бокала
	ти мир на сърцата дари.
	Със своите стъпки чудесни,
	с приспиващи майчински песни
	изтрий от душата сега
	събраната тъмна тъга.
P$
