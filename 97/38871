P>
	Как неочаквана и ярка
	по още влажни синеви
	тържествено въздушна арка
	за кратък празник се изви!
	Единият си край в гората,
	а другият зад облак впи,
	преполови тя небесата
	и в синевата се стопи.

	О многоцветното видение
	такава нега ни откри!
	Това е дар за мигновение —
	очи по-бързо в него взри!
	Я виж — съвсем, съвсем бледнее.
	Миг, два — и никакви следи!
	Така напълно ще изтлее
	това, което в теб пламти.
P$
