P>
	Тъмна нощ. На бяг те кара,
	но е тъй дебел зидът,
	а и двата катинара
	на вратата вън висят.
	В дъното на коридора
	се разхожда часовой
	и звънти о шпора шпора,
	сам в нощта скучае той.

	„Часовой!“ — „Какво, кажете!“
	„Престори се на заспал
	да прескоча зидовете,
	че така съм закопнял
	да си видя края роден
	и любимата жена.
	Искам там в леса свободен
	да умра на тишина!“
	„Да помогна? Лесна дума!
	Божа твар съм — не е грях!
	Мен ме плаши не куршума,
	а от боя ме е страх!
	Ще ме преведат край строя
	и на утрешния ден
	ще остана подир боя
	само труп окървавен!“

	И пак нищо не говорят.
	Где ли ще намери мир?
	Тука ли ще го затворят,
	или пратят във Сибир?
	Със верига на нозете
	ще го бият там до смърт
	и без ножа във ръцете
	дълги дните ще текат.
P$
