P>
	Тълпата да клейми с презрение
	съюза ни неразгадан.
	На хорското предубеждение
	да плаща брака тежка дан.

	Но не подгъвам аз колене
	пред идолите на света.
	Не будят в теб и във мене
	те злобата и любовта.

	И както ти на бала шумен
	не гледаш ни едно лице,
	общувам с умен и безумен,
	но слушам своето сърце.

	Не щастието днес цениме.
	Днес според титлите ценят.
	Сами не ще си измениме
	и няма да ни изменят.

	Тълпата нас ни е събрала,
	тя ще ни пръсне по света.
	Без радост беше любовта,
	без скръб ще дойде и раздяла.
P$
