P>
	Годежния си пръстен
	в морето изтървах —
	и с него свойта радост
	и своя весел смях.

	„Вземи, носи го, мили! —
	ми каза в онзи час. —
	Додето ти го носиш,
	ще бъда твоя аз!“

	Аз плакнех свойта мрежа
	в неверните вълни…
	В миг пръстена изпуснах…
	Иди, че го върни.

	И оттогава с мене
	тя вече не дружи,
	И моята усмивка
	на дъното лежи.

	О, ветре полунощен,
	приятел ми бъди!
	Потъналия пръстен
	оттам ми извади.

	Видя ме днес разплакан,
	до мене тъжна спря.
	И в погледа й нещо
	като преди ме сгря.

	Ръката ми погали,
	за миг я улови,
	реши да каже нещо,
	но звук не промълви.

	Не искам тая ласка,
	ни тая доброта!
	Любов, любов ми трябва…
	Ала потъна тя.

	Да търси, който иска,
	в морето кехлибар…
	Аз — своята надежда,
	изгубения дар.
P$
