P>
	На златни къдри милата небрежност,
	на взор небесен тихата мечта
	и сладко „не“ изреклите уста
	пораждат в мен любов и безнадеждност.

	Защо ми дават боговете нежност —
	нима за да посърна в младостта?
	Готов съм, ще изпия горестта:
	не ме е страх от бъдната безбрежност?

	Аз нямам днес покой дори за ден,
	забравих свободата — тази сладост,
	гори душата, но не чувствам радост,

	кръвта кипи и леденее в мен:
	възторг ли, скръб ли си, любовен плен?
	За смърт или живот отдавам младост?
P$
