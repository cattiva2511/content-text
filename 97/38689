P>
	1. Аз съм дългоух,
	с много остър слух.
	Пред ловеца съм бегач,
	а при зелките — гризач.
	_Кой съм аз?_

	2. За децата малки
	тя е тъй любима,
	прави им пързалки.
	_Как се казва?…_

	3. Остроноса, опашата,
	шие кукли на децата.
	_Що е то?_

	4. Той с рога е, но не мушка,
	кротко си пасе в полята
	и не бяга от децата,
	ни от мечка, ни от пушка.
	Срещнеш ли го на пътека,
	викай му — не си отива,
	но помилвай го полека —
	бързо в къщи той се скрива.

	5. Аз я бия със ръка,
	тя не плаче, а подскача
	ей така.

	6. Многолистно пъстро цвете,
	не увяхва зиме, лете.
	Щом го вземеш във ръце
	и погледнеш го с очички,
	то разказва от сърце
	чудни приказки за всички.
P$
