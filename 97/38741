P>
	Познаваш ги — обичани от мен…
	аз с тях делил съм всеки черен ден.
	Познаваш ги! Ръцете благородни
	си стискал, разговорът дружен с тях,
	познат на моя дух, от теб разбрах
	и пак дочух аз тия звуци родни,
	като че ли зад моя бащин праг
	аз бях сред верните другари пак.

	Тъй пътници, към Божи гроб поели,
	през пясъчния огнен океан
	вървят… и палми с извори запели
	ги мамят… сладкият миражен блян
	ги омагьосва; но усещат сила
	и продължава бедният керван,
	забравил за пламтящата могила.
P$
