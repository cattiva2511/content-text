P>
	Когато веднъж в своя сън я видях
	унила, тревожна, плашлива,
	с повехнало тяло — едва я познах,
	а някога беше красива.

	Държеше в ръката си малко дете,
	а друго до нея вървеше.
	Че ден из ден нейната бедност расте —
	и в дрехи, и в поглед личеше.

	Трепереше цялата сякаш… Така
	в пазарната хорска гълчава
	я срещнах. Протегнах към нея ръка
	и с мъка й казах тогава:

	„Ела в моя дом. Ти си болна жена.
	Към мене бъди доверчива.
	Ще имаш подслон, облекло и храна,
	ще бъдеш навярно щастлива.

	Ще гледам децата ти. Беше суров
	светът с вас — ти страдаше двойно.
	За тях и за тебе сега съм готов
	на всичко. Живейте спокойно.

	На своята обич безумната страст
	ще бъда осъден да скривам,
	а гробът за тебе отвори ли паст —
	над него сълзи ще проливам.“
P$
