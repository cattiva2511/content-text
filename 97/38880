P>
	Не е ли в мрежата на сън лъжлив
	оплетена? А странно-причудлив
	е може би духът й: сбрал е той
	добро и зло, тревога и покой…
	В душата нека винаги гори
	съмнението зло като главня:
	защо и кой така я сътвори —
	лъжлива, странна рожба на съня?
	Но вярваме на този сън, дори
	в живота да не вярваме… За нас
	кръгът вълшебен, вплел я, в някой час
	е чужд, а друг път лъх на старина
	от детството навява. Светлина
	душата ни обгръща… Добрина,
	откритост виждаш в думите й ти
	и погледът й нежен, тих блести.
	Но в тях да вярваш лудост би било.
	В речта й — хлад. Неверието зло
	за страст измамена ще породи
	съмнение, по-страшно от преди:
	защо и кой й даде дух лъжлив —
	дете на сън неясен, причудлив?
P$
