P>
	Знаете ли, че за щърка
	има пълна рима „хвърка“?
	Ще ви задавам римувани въпроси,
	да отговарят тези, които не са боси
	с „да“ или със „не“,
	и то веднага —
	римата да не избяга.

	Хвърчи-хвърчи светулка?
	Хвърчи-хвърчи невестулка?
	Хвърчи-хвърчи орел?
	Хвърчи-хвърчи козел?
	Хвърчи-хвърчи вол?
	Хвърчи-хвърчи сокол?
	Хвърчи-хвърчи книга?
	Хвърчи-хвърчи чучулига?
	Хвърчи-хвърчи талига?
	Хвърчи-хвърчи кукувица?
	Хвърчи-хвърчи лъжица?
	Хвърчи-хвърчи кана?
	Хвърчи-хвърчи врана?
	Хвърчи-хвърчи фазан?
	Хвърчи-хвърчи тиган?

	Всеки няколко въпроса да задава,
	да не свършва тая весела забава.
	Победен е, който отговора сбърка,
	той изгаря, той самият хвърка-хвърка.
P$
