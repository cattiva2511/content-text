P>
	Мили дядо, Дядо Мраз,
	кратко писъмце ти пиша.
	Искам да ти кажа аз,
	че бонбони и сладкиши
	трябва повече да ям,
	за да пораста голям.
	Че обичам мандарини,
	а и книжки със картини,
	че голямо блокче имам
	и рисувам зайци, птички,
	но си нямам аз боички,
	та все батювите взимам.
	Че строших автомобила,
	за да видя кой го кара…
	Топката ми се е свила
	и шейната ми е стара…
	Свирката не ще да писка…
	А пък ти каквото искаш
	донеси ми за подарък.
P$
