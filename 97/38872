P>
	Небето нощно като стряха
	затулва всичко живо вън.
	Не смутна мисъл, не заплаха,
	а вял и безотраден сън.
	На върволици пламват мълнии
	във оглушалото небе —
	подобно демони безмълвни
	беседват помежду си те.

	Зигзаг проблесне от небето
	като по уговорен знак
	и в миг гората и небето
	изплуват от мъждеещ мрак.
	И пак над всичко тъмнината
	разперва своите крила.
	Като че ли във висината
	решават тайнствени дела.
P$
