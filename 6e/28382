P>
	Есента се е стаила в мен.
	Сред лабиринти от мисли,
	Сред коридори от чувства
	Престъпвям смутен
	Границата безсмислена,
	Нарушавам
	Канони изкуствени.
	И все по-грешен,
	Есенно невъзможен,
	Някак си непонятен,
	Аз вървя, аз се вглеждам
	В узорите златни.

	Тръгвам по жълтите листа,
	По листата на забравата.
	Красиво есенни.
	Красиво невъзможни.
	Все по-рядко звъни телефонът ми.
	Безпощадно е.
	Няма ги птиците.
	Дни все по-тревожни.
	Тревожно еднакви. Прозаични.
	Прозаично спокойни.
	Есенен ден.
	Аз вървя, аз рисувам
	Узорите златни.

@@	есента на 2007 г.
P$
