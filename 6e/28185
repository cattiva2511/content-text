P>
	Бедата ми е, че вървя опипом, а гори ми челото,
	че съм слепец без водач под синия януари,
	вината ми е, че скитосвам по пътеките стари,
	а лошото ми е, че не разбирам живота.

	Бедата ми е, че и моята орис с мене ослепява,
	че се намирам тук, измъчен от светлината,
	че в нощта пресвята
	сърцето ми е пренесена жарава.

	Да си дошъл, без да знаеш, от някакъв изток,
	подобно мираж осветил душата ми ослепена,
	и от върха на неспокойна вселена
	към съдбовната пропаст да вървиш напористо…

	И макар че изглежда е жребий на знатност и слава
	да въздигаш духа си под издут следобед
	като мирис свещен…
	Но сърцето ми е пренесена жарава!

	Въпреки това като безсмъртен плам чувствам,
	че в безсмислена битка си жертвам младостта.
	О, нощ попътна, самотна и пуста,
	по средата между смъртта и любовта!
P$
