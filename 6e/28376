P>
	Умора. Като отрова,
	Пълзяща по вените, по нервите,
	Проникваща като радиация.
	Уморен съм. От всичко.
	Отново и отново.
	Блъскам се. Треперя.
	Телефонът звъни на вибрация,
	Мълчанието е привично.
	Уморен съм. Вибрират
	Нервите като корди,
	Мислите — уловени риби —
	Мятат се в своята орис.
	Уморено е. Морето само бушува.
	Като лодка без весла,
	Без платна, без път
	Блъскам се, потъвам
	В морето от слюда
	И няма даже следа,
	Няма вече път.
	Не мога да се върна
	Към себе си.
	Вървя срещу себе си
	И се самоубивам,
	Заблуждавайки се, че живея.

@@	2007 г.
P$
