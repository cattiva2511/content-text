P>
	Пропадам, пропадам в тъмнината,
	Загубил и вяра, и надежда, и сили,
	Уморени до болка са сетивата,
	В мен гладни вълците вият.

	Насъбрах вече цяло сърце с поражения,
	Есен е, есен все по-студена,
	Загубих всички възможни сражения,
	Ранен съм, вятърът свири край мене.

	А изрисувах такива картини миражни,
	С багри от есенни клони,
	Мечтаех тайно за Ермитажа,
	Но всичко е спомен, всичко е спомен.

	И все по-тъжни вече са дните,
	И все по-самотни са часовете,
	Само дъждът, само дъждът скита
	Сред мечти, гаснещи неусетно.

@@	15.10.2006 г.
P$
