P>
	Толкова много е недоизказано,
	Никога не може да бъде,
	Любовта ни — от бога белязана,
	В бъдното ще пребъде.

	Думите рамкират понятия,
	Затова никога не достигат,
	Сред хаоса на хиляди атоми
	Значими сме единствено ние.

	Необятни пространства любовни,
	Светлината вярна в прозореца,
	Всеки миг е венчален отново,
	Устните, дланите, очите говорят.

	Аз вярвам в нашата любов,
	Всеобхватна, вечна, нетленна,
	И шепна тих благослов,
	Затова, че ти си до мене.

	Затова и навеки остава
	Мигът, в който се вричаме,
	В който всичко ти казвам:
	Обичам те! Обичам те!

@@	20.10.2002 г.
P$
