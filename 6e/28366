P>
	Внезапно видях —
	Окапали са игличките
	На стария бор.
	Ранен се спрях,
	Залюля се наоколо всичко,
	Аз погледнах нагоре.

	Старите клони
	Сплитаха паяжина
	И ловяха ветровете.
	По пътя от спомени
	Огромният бор безгрижно
	Рисуваше карта на световете.

	Изправен насред пътя,
	По средата на тротоара
	Чака ме старият бор.
	Като искрици разпръснати
	В клоните му догарят
	Милувки от слънчева горест.

	По разпилени вървя
	В краката ми мисли,
	Няма връщане, няма.
	Внезапно разбрах —
	Аз съм бор обезлистен,
	Насред пътя изправен.

@@	лятото на 2005 г.
P$
