P>
	О, какво голямо сърце сърцето на полето
	в тази нощ синя, и чиста, и кобна,
	колко обич и колко състрадание в него,
	колко мощ безподобна!

	Чувам го да тупти и живота си осъзнавам,
	той ми е ясен, дълбок, разбираем,
	и си има като морето и планината
	във времето корен безкраен.

	Чувствам го да тупти, една неизразима
	тръпка сърдечна и жизнена ме подкрепя,
	и не мисля, че съм кораб чуплив и крехък,
	и че борбата ми е кратка и свирепа.

	Напразни тревоги, болката е поносима —
	прошепва оня приятел, в мене вроден.
	Мигът е разцъфнал, нежен отеква звън,
	сърцето на полето ти дава сила
	да пристъпиш в последния сън.
P$
