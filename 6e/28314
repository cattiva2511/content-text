P>
	И ни обхваща с пипалата си безцветни делникът,
	Потапят ни тихите реки невидими,
	Дали според календара пак е понеделник
	Или просто дните са безименни?

	Или времето като река спокойна тича
	Да се влее на живота в бурното море,
	Като разказана далечна притча,
	Която няма кой да разбере?

	Аз се страхувам любовта полека — лека
	Да не изгуби своя нежен цвят,
	Да не потъне някъде в морето,
	Да не разпръсне своя свиден свят.

	А ние спорим по ежедневни проблеми,
	Влизаме на живота в стандартното русло,
	Разговаряме на задължителни теми,
	И всичко изглежда подредено изкусно.

	И ни обхваща делникът, сивият делник,
	Нижат се дните в своята броеница,
	Потъваме в собственото ежедневие,
	Където всички думи са излишни.

@@	пролетта на 2006 г.
P$
