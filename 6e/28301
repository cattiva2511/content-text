P>
	Докога ще гледаме небето есенно
	Из-зад решетките метални?
	Понеже времето ни не е песенно
	Пищят в ушите ни аларми.

	Загрижени за собствената сигурност
	Сами изграждаме затворите.
	Но в този свят едно е сигурно —
	За мечтите всичко е отворено.

	И не е нужно някой да ни води,
	Да ни обещава утре рая,
	Ние можем и да сме свободни,
	Научим ли се да мечтаем.

	Улисани в борбата за насъщния,
	Обсебени от злия демон на парите,
	Ние гибнем. Защото всъщност
	Лесно разпродадохме мечтите.

@@	есента на 2003 г.
P$
