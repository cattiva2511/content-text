P>
	Казват, че уморените коне
	Хуманно ги убиват.
	А аз се чувствам уморен,
	А аз се чувствам обезсилен.

	Конницата литва надалече,
	Към триумф или към гибел,
	Само мен ме няма вече,
	Изтрива вятър мойте дири.

	Хоризонтът днес е ален.
	Аз бях весел ветрогон.
	Жребец не става кон товарен
	И вечно дири хоризонта.

	Главата ми тежи от мисли,
	Навън светът е вече друг,
	Губя всичко, но не искам,
	Но не мога никога да бъда друг.

	Уморените коне земята рият,
	Чуят ли познат сигнал,
	И тръгват пак, пак въздух пият
	В магичен, вечен ритуал!

@@	есента на 2005 г.
P$
