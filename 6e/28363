P>
	По червената тартанова елипса на стадиона
	Търся себе си
	И се надпреварвам със времето,
	Срещу стрелките на часовника.
	Червената тартанова елипса са очите ми,
	Взиращи се в света уморено.

	Всяка обиколка е равна на едно мигване.
	Търся себе си.
	Това е моят живот —
	Възпалената тартанова елипса,
	Едно небрежно намигване.
	Не броя обиколките,
	Защото те никога не ми стигат.

	Самотният бегач на дълги разстояния.
	Привикнах към самотата,
	Към празните трибуни,
	Към вятъра — ту в гръб, ту насрещен,
	Не вярвям вече в суеверия,
	Нито в съдбата,
	Вярвам само в себе си.

	По червената бягаща елипса на стадиона
	Чувствам, че живея,
	Променливият ритъм на обиколките,
	Срещу стрелките на часовника,
	И в лед, и в огън.
	Не ме питайте колко,
	Не ме спирайте.

	Иди разбери
	Кое е пот,
	Кое са сълзи,
	И дали от вятъра
	Примигвам.
	Не ме спирайте!
	Недейте!
	Искам да живея…

@@	лятото на 2005 г.
P$
