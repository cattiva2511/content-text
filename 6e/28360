P>
	Загубих всички битки с вятърни мелници,
	Уморих се да мечтая, да се надявам,
	Уморих се от недоверие, от неразбиране,
	Отслабва тренираното ми тяло,
	Угасва душата ми непокорна,
	В огледалото вече не съм аз,
	Или, по-точно, съм този,
	Когото не искам да виждам,
	Когото не познавам.
	Мразя се.
	В очите ми тъмни, загубили блясъка,
	Внезапно, бързо и сигурно
	Спускат се всички гладни мъгли.
	Безнадеждно изтича между пръстите пясъка,
	Чертаейки тайнствени фигури…
	А в мен самотата жадно мълчи.

	И онзи, от огледалото, се смее,
	Преди да ме застреля.

@@	есента на 2004 г.
P$
