P>
	Ето, аз вървя — глухи
	Улици, тротоари и блокове,
	Пада дъжд, а е сухо,
	Изгубени есенни срокове.

	Защо в очите е сухо?
	Накъде ли съм се запътил?
	Тихо е или глух съм.
	Ах, тези тротоари безпътни!

	Колко нелепо е всичко
	И дните — безсмислени,
	Искам да се затичам,
	А съм така обезсилен.

	Всичко, в което вярвал съм,
	И вярвам — разстреляно е.
	Живея като във сън
	И изчезвам в безвремие.

	Всичките представи — отречени,
	Всички принципи — забранени,
	И аз се чувствам обречен,
	Пада дъждът уморено.

	Ето, аз пропадам — пусти
	Улици, тротоари и всичко.
	Всички срокове са пропуснати,
	Чезнат следи в безразличие.

@@	2007 г.
P$
