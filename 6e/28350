P>
	Като пролетен дъжд те обичам нежно,
	Смутен и жаден за твоята ласка,
	Море от нежност и чувства безбрежни,
	Една надежда — и тиха, и властна.

	Като летен дъжд те обичам яростно,
	До полуда копнея за теб, жадувам те,
	Вълна връхлитаща — силна и страстна,
	Слънчев лъч, с който аз те целувам.

	Като есенен дъжд те обичам безкрайно,
	Красиво и ярко, ароматът на вкусен плод,
	Златисти листа от копнежи, обич реална,
	Сладостта на моя разнопосочен живот.

	Като зимен сняг те обичам чисто.
	Наивно дори. Като морска пяна.
	По снега играят зайци лъчисти,
	Любовта ми е твоята най-скъпа премяна.

	Втурвам се към теб без да мисля,
	Като лятно слънце, като зимен сняг,
	Като пролетен цвят, като есенни листа,
	Променя се всичко. Само аз те обичам.

@@	пролетта на 2006 г.
P$
