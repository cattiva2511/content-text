P>
	Всеки ден е ново усилие
	По отвесната стена на забравата,
	Да я изкача се опитвам,
	За да не ме забравят,
	За да не забравям.

	За да не попадна в графата на търсените
	Чрез полицията на хладния разум
	И съобщения с различни причини,
	За да разбера, че е напразно,
	Че вярвам напразно.

	Затова заспивам преди края на новините,
	Преди полунощните халюцинации,
	Всеки ден е ново усилие,
	Книга с чудни илюстрации
	И мисли в стагнация.

@@	пролетта на 2006 г.
P$
