P>
	Останах без пукната пара.
	Наистина. Последните стотинки
	Броя за цвете.
	Два жетона телефонни
	Прозвънват глухо в празния ми джоб.
	Като в дълга, тягостна игра
	Заровете хвърлям —
	Една надежда, че резонно
	Ще дойде най-накрая моят ход.
	Но отдавна заровете са
	С разпределени шест страни.

	А аз набирам
	Два тъй скъпи телефона,
	За да чуя мама, татко,
	И да си побъря със сестра ми.
	За да чуя добре ли са децата,
	И да призная на жена ми,
	Че я обичам,
	И че с последните пари
	Съм й купил цвете.
	Така, с ръка небрежно
	В празния ми джоб,
	Захвърлил зарчета надежда
	Аз се прибирам —
	Най-богат на този свят.

	А в краката ми игриви
	Зарчета подскачат,
	Но жетони се намират трудно.

@@	лятото на 2003 г.
P$
