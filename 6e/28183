P>
	Кажете, когато умра… (Дано не е толкова скоро!), кажете:
	блуден бе и надменен, налиташе често на бой,
	животът му бе някакъв неизменен припадък,
	бе пламък на вятъра той.

	По островите на Америка скиташе наскърбен и тъжен,
	укрепи дъх в Хондурас (страна като боров усой!),
	Мексико му внуши непокорство, свобода, свобода и устрем!
	И бе пламък на вятъра той.

	От високи неизмерни възлизаше към звездите,
	говора му се помни с болезнени странни мечти.
	И пропадаше в своите безнадеждни бездни,
	защото е нищо пламъче на вятъра да си ти!

	Свят унил опозна и бъдеще преживя, от живота
	дори и смъртта не можеше да го спаси.
	И тъй си отиде с неразбираем скитнически вопъл,
	бе пламък на вятъра той — и вятър го угаси!
P$
