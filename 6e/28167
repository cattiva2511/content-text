P>
	Стани и погледни към планината!
	От нея прииждат
	ветровете, слънцето и водата!
	Ти, който правиш да текат реките,
	ти, който правиш да лети душата,
	стани и погледни си ти ръцете!
	Към своите братя протегни ги вече смело!
	Ще тръгнем дружно,
	една и съща е кръвта ни!

	Спаси ни от оня, който ни владее
	посредством бедността ни!
	Установи
	твоето справедливо царство,
	равенството твое!
	Издухай като вятър
	равнинското цвете,
	пречисти чрез огън
	цевта на мойта пушка!

	Да бъде твоята воля тук
	на земята ни грешна!
	Дай ми твоята сила и смелост,
	за да се боря!
	Издухай като вятър
	равнинското цвете,
	пречисти чрез огън
	цевта на мойта пушка!
	Стани и погледни си ти ръцете!
	Към своите братя протегни ги вече смело!
	Ще тръгнем дружно!
	Една и съща е кръвта ни!
	Сега ще тръгнем и в часа
	на нашата гибел.
	Амин!
P$
