P>
	Войната свърши,
	войникът — мъртъв. Един от живите дойде,
	прошепна: „Не умирай!“, но трупът,
	ах, трупът продължи да умира.

	Приближиха други двама, те
	му казаха: „Не ни оставяй! Смелост! Оживей!“,
	но трупът продължи да умира.

	Притичаха двайсетина, стотина, хиляда, петстотин хиляди,
	крещяха: „Толкова обич и толкова немощ пред смъртта!“,
	но трупът, ах, продължи да умира.

	Милиони същества го обкръжиха
	с ропот всенароден: „Братко, остани!“,
	но трупът, ах, продължи да умира.

	Тогава всички хора на земята
	се събраха — и скръбният труп ги позна,
	бавно се надигна,
	прегърна първия и тръгна да върви.
P$
