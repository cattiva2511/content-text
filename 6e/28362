P>
	Прелита самотният слънчев диск
	Разстоянието от хоризонта до хоризонта,
	Слънцето е толкова близко
	И толкова далечни хоризонтите.

	Всяка пътека е лъч самота,
	Върховете — опити за летене,
	Жаждата — недостиг на светлина,
	Пустиня от пясъчно време.

	Самотата на многолюдните улици,
	Самотата на думите неизречени,
	Разговарям сам — луд ли съм?
	Не, просто хоризонтът е вечен.

	Самотен пресичам улици и площади,
	Неумолимо върти се земята,
	Мечти — угасващи безпощадно.
	В очите — дъжд. В ръцете ми — вятър.

	Спусна се самотният слънчев лъч.
	Прониза ме. Очите — премрежени.
	Слънцето е толкова далеч.
	Хоризонтите — безнадеждни.

@@	пролетта на 2005 г.
P$
