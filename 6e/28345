P>
	Когато всяка сутрин се събужда
	В очите ти закачливо слънцето,
	Когато затова няма нужда
	Да знам сезона на улицата.

	Когато ти се любувам като във витрина,
	Страхувайки се да не изчезнеш,
	Когато мисълта за теб е толкова силна
	И преодолява всички премеждия.

	Когато те рисувам като красива картина
	С поглед, чувства и думи,
	Когато те обичам толкова силно,
	Че дори граничи с безумие.

	Когато те докосвам с нежна мелодия,
	Бликнала от най-лиричните струни,
	Когато нотите единствено могат
	Да разкажат за всичко помежду ни.

	Когато си откраднатият от боговете огън
	И аз да не те изгубя се страхувам,
	Когато ласките ти единствено могат
	Да създадат поезия без думи.

	Когато знам, че наистина те има
	И твоята усмивка е доказателството,
	Тогава аз виждам всичко незримо
	И се сливам с теб чрез сетивата си.

@@	февруари 2004 г.
P$
