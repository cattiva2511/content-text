P>
	Обичам
	крайбрежните механи и кръчми,
	там се пие и се приказва само,
	за да се пие и да се приказва.
	Там идва за свойта си чаша
	Хуан Никой и с него са там
	Хуан Сърдитият, Хуан Бръсначът,
	Хуан Голямоносият, Хуан
	Тъпунгерът, дори
	Хуан само Хуан.

	Там бушува
	другарството като вълна, там
	и поздравът е като грижа — „Как си, ей?“
	На кожа щавена и ром мирише,
	на риба и на риза потна,
	просната да съхне там.

	Ако ме търсиш — там ще ме намериш,
	дали в „Хавана“, дали в „Опорто“,
	дали в „Шанхай“ — все там съм аз.
	При хората обикновени,
	които за едната чаша
	и за едната дума
	населяват
	крайбрежни механи и кръчми.
P$
