P>
	Веднъж в града старинен Пловдив,
		далече там,
	примря ми в полунощ сърцето.
		Това бе всичко.

	Трептя зелен и дълъг поглед
		далече там,
	и влажни устни се смълчаха.
		Това бе всичко.

	Небето българско искреше
		далече там
	с безброй съзвездия високи.
		Това бе всичко.

	По калдъръма тихи стъпки
		далече там,
	завинаги последни стъпки.
		Това бе всичко.

	И при таинствена вратичка
		далече там
	целунах аз ръката бяла…
		Това бе всичко.
P$
