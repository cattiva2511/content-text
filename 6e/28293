P>
	Животът е пясъчен замък
	На брега на вечното море.
	Градим го бавно,
	Даже без да знаем,
	Под удари на постоянни ветрове,
	Песъчинка подир песъчинка,
	Миг след миг.
	И всеки замък е различен,
	По-своему красив,
	Със свои кули, мостове, стени,
	С дворци, в които пясъкът
	Застива причудлив,
	В които мидите и водораслите
	Оцветяват пясъка.
	Играта свършва със залеза.
	Неусетно слънцето изглажда
	Стените и ги слива,
	Изравнява ги с пространството
	Наоколо. И само мидите
	Напомнят разпръснати
	За замъка.
	Или ако не дочакаш залеза…
	Човешки крак през замъка
	Премине ли внезапно,
	Злобата и завистта
	Ще срутят всичко.

	Или да дочакаш своята вълна,
	Която да покрие замъка,
	За да го превърне
	В подводно царство,
	Да съживи и мидите, и водораслите,
	Да вземе шепа песъчинки
	И да ги съхрани
	В морето вечно.

@@	юли 2002 г.
P$
