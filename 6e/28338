P>
	Ако знаеш колко много те обичам,
	Ще си най-богата на земята,
	Тогава всичките звезди на небосклона
	Ще бъдат огърлицата ти златна.

	Ако знаеш колко страстно те обичам,
	Светът ще лумне във пожари,
	Вулканите ще се събудят с огън,
	Когато те жадувам жарко.

	Ако знаеш колко силно те обичам,
	Трусове земята ще разтърсят,
	Ще се рушат цивилизации, устните
	Щом в унес твойте търсят.

	Ако знаеш колко нежно те обичам,
	Пролетта ще бъде волната ти люлка,
	Цветен дъжд над тебе ще се спусне,
	Прегръщам те, щастлив че ти си тука.

@@	юли 2003 г.
P$
