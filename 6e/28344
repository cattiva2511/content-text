P>
	И аз те обичам.
	Както вчера. Както утре.
	Както никой. Както никога.
	Както те обичам само аз.
	Денонощно. Ежеминутно.

	Не се терзай в съмнения.
	В ревност и въпроси не се лутай.
	Не търси примери и сравнения никакви.
	В този свят сме важни само ти и аз,
	Нашето днес и нашето утре.

	Любовта ми е твоят остров красив,
	Слънчеви дни и сънища цветни.
	Любовта ми е хоризонт необятен.
	Любовта ми е всяка мисъл за теб
	И ти си във всяка мисъл.

	Любовта ми е линията на сърцето,
	Танцуваща в бурна страст,
	Копнеж и лирични чувства.
	Животът ми е невъзможен без теб.
	Денонощно. Ежеминутно.

@@	14.02.2004 г.
P$
