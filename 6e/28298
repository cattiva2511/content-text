P>
	Хора, пътувайте гратис!
	Не си дупчете билети,
	Не си купувайте някакви си
	Заробващи абонаментни карти!
	Не допускайте и пътищата ни
	Да бъдат отнети!
	Никой не може да определя
	Нито спирките,
	Нито маршрутите,
	Все едно в делник или в неделя,
	По часове или минути.

	Никой не може да контролира
	Желанието да се срещаме,
	Един към друг да пътуваме,
	През прозорците ежедневни
	Надалеч да се взираме,
	Живота така да жадуваме
	И не със стотинки
	Да плащаме скъпо мечтите си
	И свободата да бъде наложен маршрут!
	Затова на вас, хора, разчитам
	Да изгоним контрольорите
	И да поемем по пътя си
	Един към друг, един до друг.

@@	лятото на 2003 г.
P$
