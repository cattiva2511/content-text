P>
	Вечер. Точно в седем
	На спирката съм седнал
	И чакам моя автобус.
	Раздиплен ден
	И край логичен —
	Точно в седем
	Аз се затичвам
	След претъпкан автобус.
	Това е всичко.
	Колко пориви, мечти
	По пътя разпилях
	Като леден прах.
	Точно в седем
	Деня копирам,
	Дупка черна ме намира,
	Разбирам, че отново не успях
	Което сам си пожелах.
	Точно в седем —
	Хладно разочарование.
	Точно в седем
	Яростно се мразя.
	Точно в седем
	С мечтите се разделям
	И се прибирам сам.

	Сутрин. Точно в седем
	Пак от чашата отпивам.
	С кафето ми изстиват
	Всички пориви
	И почва пак отново
	Да копира
	Ксероксът досаден на деня.
	Аз вече знам —
	И тази вечер.
	Точно в седем…

@@	януари 2006 г.
P$
