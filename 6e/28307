P>
	Дойде сезонът на дъждовете,
	На мъглите сутрешни,
	На въпросите и на ветровете,
	На листопада и птиците сгушени.

	И такава печал струи
	От небето уморено и свъсено,
	А денят едва предстои
	С измръзнали капки поръсен.

	Дойде сезонът на дъждовете,
	На сивите шлифери и умората,
	На все по-ранния залез на цветовете,
	На безнадеждните усмивки на хората.

	И толкова студ предстои,
	Валят дъждове анонимни,
	Загубени сред листата следи
	И отчаяние — без адрес и без име.

@@	есента на 2004 г.
P$
