P>
	Не ми е достатъчен красивият изглед към планината —
	Аз копнея да стигна върха.
	Не ми стига безбрежната шир на равнината —
	Дайте ми кон да препускам през нея.

	Аз се любувам на морето необятно
	И хоризонта с поглед жаден ловя.
	Не ми трябват нито крила, нито весла, нито пък вятър —
	Една платноходка с мечти ме очаква на кея.

	Може би утре ще се окаже, че върхове има само по снимките,
	С последни сили ще плувам след корабокрушение
	Или ще ме свали от коня откос от безнадеждност.

	Тогава с поглед към безкрая на небето
	Аз няма да прося смирено спасение,
	А ще потърся слънцето с един лъч надежда.

@@	есента на 2004 г.
P$
