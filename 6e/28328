P>
D>
	На дъщеря ми Мими
D$
	Моето ту засмяно, ту сърдито момиче,
	Тийнейджърка с детски инат,
	С крехката хубост на бяло кокиче,
	Тя се вглежда в околния свят.

	И търси там отговор на въпроси
	От никого никога не решени,
	И на раменете си иска да носи
	Сама детските си недетски проблеми.

	Бунтуват се в нея странни представи,
	Иска различна да бъде, не като нас,
	Иска своето „аз“ да отстоява,
	Ако трябва, дори на инат.

	Да, знам, днес светът е различен,
	Аз много трудно бих го приел,
	Но се надявам порасналото ми момиче,
	В него да не открива предел.

	Ала се страхувам реката сива
	Неусетно да не я повлече,
	Да не вярва само на телевизора,
	Да не я излъже дръзко момче.

	Да не се пропилее по заведения,
	Да не живее ден за ден,
	В капана на лесните изкушения
	Да не падне случайно във плен.

	Затова и скришом така се надявам
	Зад този смешен детски инат
	Най-доброто от нас да остане
	В нейния различен от нашия свят.

@@	2006 г.
P$
