P>
	Далечни заснежени полета,
	Настръхнала пожълтяла трева,
	Уморените многоетажни блокове
	Тънат в ппрозрачна мъгла.

	Животът с цвят металик
	Профучава далечен и хладен,
	Размазват се очертания многолики
	И се втурва вятърът гладен.

	И ни връхлитат призрачни сенки,
	Черни птици над полето кръжат,
	Те кълват разпиляното време,
	Душите ни обричат на глад.

	Но безсилни в своята орис,
	Безпризорни в полето настръхнало,
	Ние тръгваме — без път и умора
	С лъчи в душите възкръснали.

@@	февруари 2003 г.
P$
