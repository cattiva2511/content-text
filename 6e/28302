P>
	Сняг вали по средата на април,
	Покрива цъфналите клони,
	И този странен, пролетен кадрил
	Снежинки и цветчета бели рони.

	Сняг вали, вали, вали отгоре,
	Обвива всяка капчица живот,
	Внезапен миг, като отчаян порив,
	Разчупва ледения свъсен свод.

	А този сняг не е различен,
	Красив и бял е като първи сняг,
	Като снегът новогодишен,
	Като миг тъй дълго чакан пак.

	Сняг вали. Защо не радва?
	Той носи студ и страх,
	Чрез него всеки изповядва
	Най-непростимия и таен грях.

	Че пролетта отново закъснява
	И гибнат ранните цветя,
	Че пак в душите ни остават
	Неразлистени, попарени листа.

	И всеки в къщи се прибира,
	Проклел и сняг, и студ, и ден.
	А снегът… Той знае, че умира,
	Но пак вали — красив и забранен.

@@	април 2003 г.
P$
