P>
D>
	На татко
D$
	Чувствам силата как бушува в мен
	В мигове на яростно изпитание,
	Твоята сила, татко, във мен,
	Спасяваща ме от отчаяние.

	И твоята мъдрост, татко, във мен,
	Която ме извежда от лабиринтите,
	Твоята кръв, татко, във мен,
	Която определя пулса на дните ми.

	И твоите думи, татко, във мен,
	Вътрешният ми глас, нашепващ
	Кое всъщност е право и кое — не,
	Кое съм забравил, за кое не се сещам.

	И твоята воля, татко, във мен,
	Да преодолявам трудностите и себе си,
	Спортният дух, татко, във мен,
	До край да преследвам победата.

	И твоите мисли, татко, във мен,
	Към които за съвет се обръщам,
	И всичко, с което аз съм роден,
	Събрало цялата ми наследствена същност.

	Чувствам силата как бушува във мен,
	Най-могъщата бащина сила,
	И силен съм, защото те чувствам във мен,
	И само пред теб съм безсилен.

@@	2006 г.
P$
