P>
	Трудно си напасваме характерите,
	Пленени от навиците си и привичките,
	Приличаме на някакви хакери,
	Които се дебнат егоистично.

	В резервата от запазени територии
	Вкарваме и мисли, и желания.
	Движим се по познати траектории,
	По улици с променени названия.

	Експедиции към различни полюси
	Трасират с компромиси пътя ни,
	Въртим напред-назад глобуса,
	Надежда в погледа скътали.

	Вярваме в собствените си истини,
	Дуелираме се за принципи установени,
	Катерим склоновете скалисти
	По невнимание наранени.

	Отстояваме своята независимост
	И слети в прегръдка лъчиста,
	Сред водопада от чувства разлистени
	Разбираме щастието да се обичаме.

@@	пролетта на 2003 г.
P$
