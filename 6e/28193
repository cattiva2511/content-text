P>
	Ще умра в Париж по дъждовитото време
	в ден, за който аз имам спомени вече.
	Ще умра в Париж — това ми е неизбежно —
	и навярно през някой есенен четвъртък.

	Четвъртък, приличен на днешния, когато
	бръщолевя поезия и, скован в раменете,
	както никога досега съм обърнат
	към пътищата ми — само за да се видя.

	Сесар Вайехо умрял — ще му лепнат
	смърт, без той да може да стори нещо;
	бяха яки с тоягата те, бяха яки

	и с въжето… Свидетели на всичко това са
	четвъртъчните ми дни, раменете сковани,
	самотата, пътищата, дъждовете.
P$
