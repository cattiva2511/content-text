P>
	Една след друга затварям
	Всички врати —
	Какъвто бях
	И какъвто исках да бъда.
	Улицата за миг
	Ще ме приюти,
	Щом изляза
	И завия зад ъгъла.

	Ще ме поеме неусетно
	Сивият поток,
	Вълна след вълна
	От делничната проза,
	Тук — там вир,
	После — водоскок,
	Така си прецъфтяха
	Дървета бели, дървета розови.

	А исках, исках да бъда,
	Дори може би в нещо успях,
	Притиснат до стената,
	Във ъгъла,
	Усещам с отчаянието
	На уморените сетива,
	Че улицата е моят маршрут,
	Моята вятърна мелница,
	Моят Цезар и моят Брут,
	А аз — крачеща мишена на прицел.

	По улицата вървя
	С донкихотовски стъпки,
	Не ми достигат нито въздухът,
	Нито думите.
	Не мога да спра,
	Нито да бъда стъпкан,
	Шпагата ми е безсилна
	Срещу куршумите.

	Една след друга затварям
	Всички врати,
	Гибелно разпилях
	Всички копнежи,
	Улицата ще ме убие,
	Ако ме приюти
	На цената
	На всички надежди.

@@	лятото на 2005 г.
P$
