P>
	Няма кой да ме чуе,
	Няма кой да ме разбере,
	В лабиринта от пясъчни кули
	Гибне мойто море.

	Мълчат изказани думи,
	Отчаяно неизказаните зоват,
	И аз се чувствам изгубен,
	Лутам се ни напред, ни назад.

	Блъскам се в стени безнадеждни,
	Търся се в сляпо мълчание,
	На дните от предпазната мрежа
	Пленен съм и изпратен в изгнание.

	В прозрачното огледало на дните
	Хвърлям безнадеждна стотинка
	И от лепкава влага пропити
	Разглеждам разпилените снимки.

	На скалата с поглед премрежен
	Аз се обричам на мойто море
	И викам, аз викам с надежда
	Някой все да ме чуе и разбере.

@@	ноември 2003 г.
P$
