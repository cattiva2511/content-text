P>
D>
	На дъщеря ми Инка — Гери
D$
	Моето бебе неуетно расте,
	Вече уверено стъпва и тича,
	Иска всичко да разбере
	И подражава с усмивка на всички.

	Думички странни реди,
	А тези непослушни ръчички
	Непрекъснато вършат бели,
	Докопвайки бързичко всичко.

	И се вкопчва в мене, когато
	Усеща страх или нужда от ласка,
	Вълшебната думичка „тати“
	Е толкова нежна и властна!

	И беснее, как беснее възторжено!
	Превзема люлки, пързалки,
	Сигурно перпетум моторче
	Има моето дяволче малко!

	Две черни искрящи маслинки
	Попиват света тъй голям,
	Тя расте, променят се снимките
	Толкова бързо.  Как — аз не знам.

	Своя характер тя проявява
	И буйно се втурва напред,
	Непременно иска да побеждава,
	Упорито да застане отпред.

	Знам, неусетно някак ще порасне
	Моята приказна мъничка фея,
	Малко тъжно, но така прекрасно —
	Остарявайки, се прераждам във нея.

@@	2006 г.
P$
