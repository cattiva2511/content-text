P>
	Блуждаещ дух, несигурен, без сили,
	долавяш ли възбудата крилата
	по химните, от плодни градини заструили,
	и по светата същност на нещата?

	Ни път бележиш, ни отмерваш време,
	случайно ли загадъчното има връх
	в ония звънки планини от кремък,
	подхранили и дъбове, и мъх?

	А може би в една здрачена тайна
	живееш от познание, светлик и слава
	и знак божествен във вселената сияйна
	измислено прозорче полуоткроява?

	Някой знае ли нощем, когато се мътят
	скритите форми на тишини обгорели
	чия ръка ни движи, коя звезда ни вика?

	О, ненаситна жажда да не намираш пътя!
	Прозорчета и само прозорчета не сме ли
	ние — човек, поле, ден, перуника?

	Блуждаещ дух, несигурен, без сили,
	долавяш ли възбудата крилата
	по химните, от плодни градини заструили,
	и по светата същност на нещата?
P$
