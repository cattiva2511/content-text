P>
	Морето е спокойно. След бурята.
	И всичко в мене е спокойно.
	Тържествено красиво. Щастлив съм.
	Вълните са ласкави след бурята,
	Открили своя бряг и дом.
	Вълните галят мойте мисли.

	И чувствата в слънчеви отблясъци…
	Морето е внезапно огледало,
	В което се оглежда днес света.
	Децата ми играят върху пясъка,
	Бронзира красивото си тяло
	Жена ми и гали моята ръка.

	Завиждайте ми за спокойното море!
	Но ако сляпа бурята на завистта
	Коварните вълни подгони
	И злобно скрие синьото море,
	Ще стана вълнолом със яростта си
	Да запазя своя бряг и дом.

@@	август 2001
@@	гр. Бяла
P$
