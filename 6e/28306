P>
	Животът ни се превърна в реалити шоу.
	Някой ни постави в къщата
	И сега ни наблюдава.
	Утре е вече tomorow
	И ние изпълняваме задачите,
	За да не ни отнемат от залъка,
	На живота от залъгалките.
	Хляб и зрелища!
	Хляб и шоу!

	А патрициите се забавляват…
	Смях първосигнален,
	Смях зад кадър,
	Някой ни затвори в къщата,
	А ние се вълнуваме,
	Гласуваме кого да изгоним.
	Сънуваме кой, кога и с кого
	Прави секс —
	Гвоздеят на всяко предаване!
	Всеки, всякога със всекиго.
	Хамбургери, забавления и секс!
	Пуканки и телевизия!
	Ерата на тоталното затъпяване.
	Пука ни!

	Светът не е същият…
	Светът е реалити шоу.
	Двадесет и четири часа
	Без прекъсване си в мрежата!

	Избягайте от къщата,
	Докато не е станало късно,
	Ако можете!

@@	есента на 2004 г.
P$
