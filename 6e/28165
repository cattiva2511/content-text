P>
	Предпочитам да не виждам думите които пиша
	и затова
	обръщам лице наблюдавам някакъв клон
	някакъв свят прислонен до гълъб
	и гълъбът е въздушна целувка с витаещ блясък
	казвам си понякога братко това е невъзможно
	защото предпочитам да не виждам
	думите които не пиша
	но които пиша
	и небето се разтваря в твоята памучна прегръдка
	и памукът се развихря в синьо
	щом някакъв спусък осигурява спокойно гнездо за любов
	безкрайна музика за да взема
	понятия за дъжд и дъжд
	отвън и отвътре нещо като знак
	затварям си очите
	за да не видя думите по моя път
	думи по мъртво стълбище
	или невидимата птица върху тебе
P$
