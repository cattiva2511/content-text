P>
	Заключено небе.
	Самота.
	Суфльорът в мен
	Знам какво ще каже,
	Затова мълча.
	Гримьорът в мен
	Знам как ще ме покаже,
	Затова е празно.
	Актьорът в мен
	Знам какво ще ми разкаже,
	Затова съм сам
	И каскадьорът е излишен.

	Тъгата свети меко
	Във вселенните морета
	На очите ми.
	Късам нерви
	Като корабни въжета.
	Мечтите разпилях,
	Топчетата разноцветни,
	Разтрошени капки дъжд,
	Които парят
	Пулсиращата скула
	И дълбаят протегнатите длани
	Към заключено небе.
	Заваля.

@@	есента на 2005 г.
P$
