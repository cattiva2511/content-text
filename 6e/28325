P>
D>
	На мама
D$
	Когато съм весел, най-весел сред хората,
	Когато съм тъжен, най-тъжен в света,
	Когато съм бодър, пленен от умората
	Или просто най-обикновено се чувствам, тогава

	При теб, мила мамо, се връщам за миг
	И търся твоята топла усмивка,
	И търся твоите думи добри,
	Уюта на моята детска завивка,

	С която душата ми в най-лютия мраз
	Грижовно ти винаги ще завиваш,
	Тревоги, умора час подир час,
	Усмивката твоя неизменно прикрива.

	Забързан в хаоса на всекидневни проблеми,
	Чувствам в себе си непростима вина,
	Че не намирам често необходимото време,
	Нито думи, с които да благодаря,

	За всичко, което за мене си, мамо,
	За грижите, за добрината, за мъдростта,
	За нежната всеопрощаваща ласка,
	За топлината, за жертвеността.

	Затова и вината ми е непростима,
	Че не смогвам винаги да бъда до теб,
	Когато от мен най-силна нужда имаш,
	От мен, твоят блуден син.

	Защото на теб, мамо, всичко дължа,
	Затова целувам ръката ти уморена,
	Смирено навеждам за прошка глава,
	Благодаря ти и се моля да си до мене.

@@	2006 г.
P$
