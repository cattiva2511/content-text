P>
D>
	На сина ми Ради
D$
	Моето малко момченце,
	Възседнало старото ми колело,
	С ожулено в игрите носленце,
	С изгоряло от слънце чело.

	Аз го поглеждам и търся във него
	Момчето, което някога аз съм бил,
	И аз така съм лудувал, изглежда,
	И в свой свят измислен съм се крил.

	Моята умаляла моряшка фланелка
	Много добре днес му седи
	И аз разбирам колко малко
	От момчето в мен ме дели.

	Момчето ми не играе с войници,
	Не воюва със сабя и автомат
	И широко разтворените зеници
	Опознават различен от моя свят.

	Свят, в който войните са други
	И всичко се купува с пари,
	В който да мечтаеш е лудост,
	И компютърът избира игри.

	Моето малко моченце
	Мечтае за новичко колело,
	И упорито муси носленце,
	И бърчи не по детски чело.

	Хайде, сине, на колелата,
	Взимай водния пистолет!
	Ще направим щура беля,
	За миг пак да бъда дете!

@@	2006 г.
P$
