P>
	Аз все се завръщам в моя роден квартал,
	Където весело и неусетно детството мина,
	Където безгрижни години живях,
	Където винаги ще живея, винаги ще ме има.

	Най-прекрасният софийски квартал!
	Където улиците са така тихи и зелени
	И носят имена на цветя и поети,
	Където всяка тревичка живее в мене.

	Да, това е кварталът, където
	Тротоарите са от моите стъпки,
	Където въздухът е друг и друго небето
	И всичко е толкова мило и скъпо.

	Където блоковете гледат ме добродушно
	И усмихват се всички квартални градинки,
	Дърветата в моите думи се вслушват,
	А слънцето и вятърът са ми роднини.

	Където жилавите родови корени
	Дълбоко са впити в земята
	И аз от тях черпя сили, за да мога
	Да живея и да продължавам нататък.

	Това е моят роден квартал,
	Където единствено улиците устремени
	Водят ме, където аз пожелая,
	И ме връщат, където аз съм роден.

	И аз усещам, място магическо
	Е моят неземен, прекрасен квартал,
	Втурвам се, пак се връщам,
	Завръщането е свят ритуал.

@@	есента на 2005 г.
P$
