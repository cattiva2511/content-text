P>
D>
	На сестра ми
D$
	Как отлитат години ветрогонни!
	Кога порасна моята сестричка?
	Изменчивото щастие днес гони
	И иска да получи всичко.

	Самотно гледад кукли и играчки,
	Спомени за детски лудории.
	Днес уверено сестра ми крачи
	И трудности с усмивката си крие.

	Строяхме детски лего градове,
	Където всичко свършваше щастливо,
	Приказни далечни светове,
	Миражни облаци пенливи.

	Днес своя свят на картата
	Търсим все, все се тревожим —
	Няма ли да закъснее влакът
	Или полетът да се отложи?

	Птицата на рамото каква е?
	Не знае никой — всеки има път.
	Трябва само да си помечтаем —
	Красиви мигове летят…

	А всичко, всичко се променя,
	Многолик е този свят,
	Хората се срещат и разделят,
	Остава обичта между сестра и брат.

	Затова дори да сме далече,
	Дори да търсим собствен път,
	Роден дом ще ни събира вечно
	Чрез зова на родовата кръв.

@@	2006 г.
P$
