P>
	Ти красива приказка си,
	В която като хлапе вярвам,
	Мечта във миг помислена,
	Реална си или нереална?

	Ти свят далечен си,
	Към който всеки ден пътувам,
	С ласките ти съм облечен,
	В мислите ми те жадувам.

	Ти най-нежните ми чувства си,
	Страстта, с която те желая,
	В света измислен и изкуствен
	Ти пътят си, ти си рая.

	Ти най-светлото сияние си,
	Което моя взор привлича,
	Като в магическо мечтание
	Всеки миг да те обичам.

	Ти мойта приказка си,
	В която винаги ще вярвам,
	В света измислен, нереален,
	Ти едничка си реална.

@@	декември 2003 г.
P$
