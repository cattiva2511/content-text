P>
	Днес никой за нищо не ме попита,
	нито привечер ми поискаха нещо.

	Не съзрях нито едно гробищно цвете
	в тъй радостното шествие светлинно.
	Прости ми, Господи, че малко съм умрял.

	Този следобед всички ме подминават,
	ни нещо искат, ни за него питат.

	Не знам какво забравят и го оставят лошо
	в ръцете ми като имущество чуждо.

	Излязох на вратата
	и ми се ще към всички да се провикна:
	„Ако някому нещо липсва — тук остава!“

	Защото през всички следобеди на този живот
	аз не различавам лица
	и нещо чуждо душата ми обзема.

	Днес не е идвал никой
	и колко малко съм умрял този следобед.
P$
