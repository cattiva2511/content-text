P>
	Паркът е пуст.
	Есенният дъжд тихо шепне
	Някакви тайни
	И листата пожълтели го слушат
	С напразна надежда.
	Аз вървя по алеите,
	Където вече ме няма.

	Книжарницата е пуста.
	Дават прогноза за модата
	Между два блока с реклами,
	Хората се взират в телевизора
	С импулсна надежда.
	Аз вървя по улиците,
	Където вече ме няма.

	Сцената е пуста.
	В съседните кръчми и клубове
	Слушат фолк
	И си говорят за секс и дрехи
	Втора надежда.
	Сцената е небето,
	А звездите са зрителите.

@@	есента на 2004 г.
P$
