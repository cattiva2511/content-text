P>
	Юлска вечер на молитва ме в полето спря.
	Златни класове се диплят чак до сините недра
	на планинската верига, де Мургаш в дрезгавини,
	като жертвеник вий стълпи дим към висини.
	Над полето сенки падат, сливат се в една.
	На хълма аз спряна слушам, в свята тишина,
	зрелий шум на класовете — жътвений обет…
	Полский лъх в набожен трепет милва ме с привет.
	И през сенките вечерни, в моето сърце
	като че ли се усмихна Божето лице.
P$
