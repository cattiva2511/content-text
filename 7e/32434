P>
	Простряло е зад глухата алея
	мълчанието тъмните си двори.
	Висока порта се черней. Пред нея
	възправени бдят два безмълвни бори.
	Кой беше тоз пред мен що влезе тука,
	и портата след него се затвори?
	Отнякъде вечерня бавно чука…
	И звон се рони на далеч в простори.
	Денят умира. Тихо тъй умира
	и в мене нещо и с душа се бори…
	Вечерен звон се рони, бавно спира.
	Безмълвно се тъмнеят тихи двори.
P$
