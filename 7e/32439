P>
	Шествие тихо. Без поп, без гробари.
	Носят ковчега му братя-другари.
	Тъмна, до него пристъпа и тя:
	в гроба отнасят й днес радостта.
	Пътя под дъбови вейки извива,
	вихър ги върху ковчега превива.
	Като венци се децата плетат
	в шествието му по стръмния път.
	Горе на хълма то спря, — и се върна.
	Него земята го чужда пригърна.
	Вихъра стене. Връх гроба гасней
	сетний луч: — сетня молитва му пей.
P$
