	__1733__ — Женитба на граф дьо Сад с Мари-Елеонор дьо Майе дьо Карман — родители на писателя.
	__1740, 2 юни__ — Ражда се Донасиен Алфонс Франсоа, в Конде, Париж.
	__1744__ — Изпратен е в Прованс, където е отгледан от лелите си, а после от чичо си — абат дьо Сад.
	__1750__ — Връща се в Париж, за да продължи образованието си в колежа Луи дьо Гран.
	__1754__ — Приет е в училището „Шевалаже“ (Лека кавалерия), в което се приемат само синове на потомствената аристокрация.
	__1755__ — Младши лейтенант от пехотата в отряда на краля.
	__1757–1763__ — Участва в битки в Седемгодишната война и е повишен неколкократно.
	__1763__ — След подписването на Парижкия мирен договор (15.2.1763) е назначен в кавалерията с чин капитан.
	__1763__ — Първото известно любовно увлечение на Сад е госпожица Лорис, владетелка на замъка Вакейра.
	__1763, 17 май__ — Женитба с Рене Пелажи дьо Монтрьой.
	__1763, октомври__ — Развратничи в столицата. Дьо Сад е затворен за няколко седмици във Венсан, а след това е заселен принудително в замъка Ешофар в Нормандия.
	__1764__ — Наследява службата на баща си — генерал-лейтенант при краля, в провинциите Брес, Бюжи, Варломей и Гекс. Произнася реч в парламента в Дижон по случай поемането на службата.
	__1765__ — Завръща се в Лакост; поддържа любовни връзки с артистките от кралската академия за музика госпожица Колет и госпожица Бовоазен.
	__1765, октомври__ — Прекарва една нощ с „производителката на ветрила“ Жан Тетар; садомазохистичен делириум, при което демонстрира „ужасна липса на милост“.
	__1767__ — Пътуване в Прованс.
	__1768__ — Първият голям скандал. Бичува жена и светотатства. Младата жена Роз Келер, подава оплакване, а след това, под натиска на семейството й, го оттегля. Това става в Аркьой, на Коледа. Дьо Сад е задържан, осъден на 100 ливри глоба и затворен в Самюр; по-късно е преместен в Пиер Анзис край Лион. Освободен е през м. ноември, но при условие да се засели постоянно в провансалския си замък в Лакост.
	__1768__ — Начало на връзката му с монахинята (канониса) Ан Проспер дьо Лоне (негова балдъза).
	__1769__ — Напуска Лакост и заминава за Холандия.
	__1769__ — Редактира „Пътуване из Холандия под формата на писма“.
	__1771, август__ — Затвор за дългове.
	__1772__ — Връзка с балдъзата си, канонисата.
	__1772, 27 юни__ — Втори голям скандал. Оргия в Марсилия с прислужника си Латур и четири проститутки (взимане на възбуждащи средства, бичуване, хомо- и хетеросексуална содомия). Страхувайки се от отравяне, момичетата подават оплакване. Обиск в Лакост. Дьо Сад бяга с балдъзата си и Латур в Италия.
	__1772, 3 септември__ — Маркизът и прислужникът му са осъдени за „отравяне“ (с възбудителни средства) и разврат на смърт задочно.
	__1772, 8 декември__ — За нови скандални оргии, по заповед на краля на Сардиния е арестуван и затворен във Форт Миолан.
	__1773, 1 май__ — Избягва от затвора, укрива се и след време се завръща тайно в Лакост.
	__1775__ — Редактира „Пътуване в Италия или антични историйки, политически и философски съчинения върху Флоренция, Рим и Неапол“.
	__1775__ — Отново множество скандали, най-шумна е аферата с малките момиченца, повече или по-малко успешно потулени, в Лакост. Научавайки за ново кралско писмо за арест, Дьо Сад отпраща прислужниците (мъже и жени) от замъка и отново бяга в Италия.
	__1777__ — Дьо Сад отива в Париж при умиращата си майка. Задържан е и е затворен във Венсан.
	__1778, юни__ — Смъртната присъда на парламента в Екс е касирана. Сад успява да избяга, но само за 39 дни. Отново е затворен, този път за 12 години. Излежава присъдата във Венсан.
	__1782__ — Редактира „Разговор между свещеник и умиращ“.
	__1782__ — Започва да пише „Сто и двадесетте дни на Содом“.
	__1784, февруари__ — Прехвърлен в Бастилията.
	__1785__ — Преписва ръкописа на „Сто и двадесетте дни на Содом“.
	__1786__ — Започва да пише „Алин и Валкур“.
	__1787__ — Редактира „Нещастията на целомъдрието“.
	__1788__ — Редактира „Йожени дьо Франвал“, което влиза в „Любовни престъпления“ и е в основата на „Алин и Валкур“.
	__1788, 4 юли__ — За опит да бунтува тълпата пред Бастилията, крещейки от прозореца, че ще заколят затворниците в нея, е изпратен в лудницата в Шарентон.
	__1789__ — Превземане на Бастилията.
	__1790, 2 август__ — Освободен от затвора поради премахването на кралските писма.
	__1791, 9 юни__ — Мадам дьо Сад получава развод.
	__1791__ — Участва активно в първия етап на Великата френска революция. Става член, а по-късно председател на „Секцията по клеветите“.
	__1791__ — Пише „Обръщение на един гражданин на Париж до краля на французите“.
	__1791__ — Публикува „Жюстин или нещастията на целомъдрието“ в два тома.
	__1791__ — Начало на връзката му с Мари-Констанс Касне, при която се настанява да живее.
	__1791__ — Поставя „Окстерн или нещастието на разврата“.
	__1792__ — Замъкът Лакост е плячкосан. Дьо Сад заема различни длъжности в Секцията по клеветите.
	__1792__ — Пише различни брошури, издавани от „Секцията по клеветите“.
	__1792__ — Поставя комедията „Прелъстителят“, която се проваля.
	__1793__ — Назначен е за председател на „Секцията по клеветите“.
	__1793, 8 декември__ — Арестуван е за умерените му позиции и е изпратен в затвора.
	__1793__ — Започва да подготвя за печат „Алин и Валкур“.
	__1794, 27 юли__ — Осъден е на смърт.
	__1794, 28 юли (9 термидор)__ — Термидорианският преврат — Робеспиер пада от власт.
	__1794, 15 октомври__ — Сад е освободен.
	__1795__ — „Алин и Валкур“, или „Философски роман“ е издадена от издателство „Жируар“.
	__1795__ — В Лондон е публикувана „Философия в будоара“. — „Посмъртна творба на автора на Жюстин“.
	__1795__ — Подготвя за печат „Новата Жюстин или нещастията на целомъдрието“.
	__1796__ — Продава замъка Лакост.
	__1797__ — Пътуване в Прованс.
	__1797__ — В Холандия са публикувани „Новата Жюстин или нещастията на целомъдрието“ и „Продължение на историята на Жулиет — нейната сестра“.
	__1799__ — Потънал в мизерия, дьо Сад работи като чиновник в спектаклите във Версай.
	__1800__ — Публикува „Окстерн или нещастието на волнодумството“ и „Любовни престъпления“. Исторически и трагични повели, придружени с предговор: „Една идея за романите“ в четири тома. Подписани са: Д. А. Ф. Сад, автор на „Алин и Валкур“.
	__1800, март__ — Сад е освободен от затвора, но за твърде кратко време.
	__1801, 6 март__ — Сад отново е арестуван от Консулата като твърде „свободомислещ“ автор. Затворен е в затвора в Сент Пелажи.
	__1803, 14 март__ — След опита му да прелъсти млади затворнички дьо Сад е преместен в Бисетр, а оттам на 27 април — в Шарентон. В Бисетр към него се присъединява Мари-Констанс.
	__1804__ — Редактира „Дните на Флорбел или разбулената природа“. Ръкописът попада в полицията.
	__1805__ — Дьо Сад отслужва литургия на Великден.
	__1808__ — Организира театрални представления.
	__1804–1812__ — Период на усилена и голяма литературна дейност за Сад. Организира и театрални представления.
	__1812__ — Написва „Аделанд дьо Брюнсуик, саксонска принцеса“.
	__1813__ — Написва „Тайната история на Изабел дьо Бавиер“ и трагедията в стихове „Жана Ласне“.
	__1813__ — Издателството Беше публикува „Маркиз дьо Гранж“ в два тома.
	__1813__ — Връзка с шестнадесетгодишно момиче.
	__1814__ — Сад е тежко болен. Напразно моли да бъде освободен от затвора.
	__1814__ — Умира на 2 декември 1814 г. Въпреки че в завещанието си отказва всякакъв род церемонии, по искане на семейството му, е погребан с религиозни почести.
