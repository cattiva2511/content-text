P>
	— Знам бе, знам бе, знам бе, знам.
	Аз професор съм голям.
	Хищна птица е кълвача.
	Слонът двеста метра скача.
	На дърво расте пипера.
	Бяла мечка срещнах вчера.
	Вълците са тревопасни,
	а пък зайците — опасни.
	Гъбите са минерали
	с цветове като кристали.
	Мечките са витороги,
	а бизоните — двуноги.
	Жабите ядат банани,
	мравки се ловят с капани.
	Китовете ходят боси,
	кенгуруто шапка носи.
	Враната е пойна птица,
	тигърът пасе пшеница.
	— Ех, че, ех, че многознайко
	е съкласникът ни Райко.
P$
