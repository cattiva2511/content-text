P>
	ЕДНО момиче,
	ДВЕ момчета,
	ТРИ шарени петлета
	ЧЕТИРИ часа вървяха,
	ПЕТ панаира видяха,
	ШЕСТ градове прекосиха,
	СЕДЕМ юнаци надвиха,
	в ОСЕМ балкана нощуваха,
	ДЕВЕТ морета преплуваха
	стигнаха ДЕСЕТ планети
	с ДЕСЕТ космични ракети.

	Спряха се там за обяд,
	после поеха назад.

	С ДЕСЕТ космични ракети
	стигнаха ДЕСЕТ планети,
	ДЕВЕТ морета преплуваха,
	в ОСЕМ балкана нощуваха,
	СЕДЕМ юнаци надвиха,
	ШЕСТ градове прекосиха,
	ПЕТ панаира видяха —
	ЧЕТИРИ часа вървяха
	ТРИ шарени петлета,
	ДВЕ момчета,
	ЕДНО момиче…

	Хайде след тях да летим,
	заедно с тях да броим.
P$
