P>
	Малко или много време се измина?
	Превъртя се
	колелото на една година.

	ЯНУАРИ прави през снега пъртина.
	ФЕВРУАРИ свири с вихри мразовити.
	МАРТА си облича дрехи пъстрошити.
	Космонавт АПРИЛ лети с ятата птичи.
	МАЙ с венче от рози челото си кичи.
	ЮНИ за ваканция люлей звънчето.
	ЮЛИ е летовник в лагер край морето.
	На богата жетва АВГУСТ е жетварят.
	В коша на СЕПТЕМВРИ плодове товарят.
	Подредил платна в полета и балкани,
	всички на изложбата ОКТОМВРИ кани.
	Стяга си НОЕМВРИ ските и шейната.
	Вслушва се ДЕКЕМВРИ в песничка позната.

	Малко или много време се измина?
	Превъртя се
	колелото на една година…
P$
