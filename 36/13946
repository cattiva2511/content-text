P>
	Тайна, прошепната кратко,
	някаква свръхважна тайна!

	Петьо я каза на Владко.
	Владко я каза на Райна.
	Райна след час довери я
	под пълен секрет на Мария.
	Тя пък я каза на Спас,
	дето е в другия клас.

	Връща се Петьо в дома.
	Среща го Любка сама.
	Любка му тайно съобщава
	тайна, дочута от Сава —
	тайна, прошепната кратко,
	някаква свръхважна тайна!
	Мими я чула от Райна.
	Знае я и Десислава.

	Шшшт, тайната продължава!
P$
