P>
	_Една_ писана реши този път на закуска.
	_Две_ сиви-страхливи мишлета да схруска.
	_Три_ квачки веднага повикаха охраната.
	_Четири_ петлета на поста си застанаха.
	_Пет_ зайчета вратата на зайчарника залостиха.
	_Шест_ палави козлета рогцата си наостриха.
	_Седем_ прасенца квикнаха: „Маца приближава!“
	_Осем_ гъски глупави питаха: „Какво става?“
	_Девет_ храбри врабци зацвъртяха: „Дръжте я!“

	_Десет_ кучета подгониха Маца покрай къщата.

	_Девет_ врабци гордо се пъчеха и прегръщаха.
	_Осем_ гъски не разбраха какво става край тях.
	_Седем_ прасенца в локвата се търкаляха от смях.
	_Шест_ козлета сведоха рогца да я намушат.
	_Пет_ зайчета я целеха с моркови и круши.
	_Четири_ петлета с песен за бой се строиха.
	_Три_ квачки под крилата си пиленцата скриха.
	_Две_ мишлета побягнаха бързо към тавана.
	_Една_ писана и този път гладна си остана.
P$
