	[* Лат. — душица, малка душа. Елиът е имал предвид стихотворението на император Адриан (76–138 г.), адресирано към душата му, което започва така: „Animula vagula blandula“ (Душице моя, отлитаща и прекрасна).]
P>

	„От Божията ръка извира простата душа“*
	[* По „Чистилище“ на Данте, 16; 85–88, където се дискутира природата на човешката душа.]
	към свят обикновен на шум и светлинни
	към светлина и мрак, суша и влага, студ и жега;
	движи се покрай краката на маси и столове,
	става, пада — ненаситна на целувки и игри
	тръгва смело после пък се сепва
	и се скрива в свивка на ръка или коляно,
	нетърпеливо чака да я насърчат да се зарадва
	на блясъка и аромата на елхата с коледна премяна
	радва се на вятъра, на слънцето и океана
	изучава слънчевото зайче върху пода,
	елените, които върху подноса от сребро все тичат;
	обърква истинско и въображаемо,
	захласва се по карти за игра, попове, дами,
	по това, което вълшебниците вършат и слугите им изричат.
	Тежкото бреме на растящата душа
	ден след ден все повече обърква и отрича
	седмица след седмица отрича и обърква повече
	с императивите на „е“ или „изглежда е“
	позволено и непозволено, желание и задръжка.
	Болката на всекидневния живот и наркотикът на съня
	натикват малката душица под прозореца, върху стелажа
	зад Encyclopedia Britanica.
	От ръката на времето извира простата душа
	плаха и себична, безформена и куца,
	неспособна да поеме напред нито да спре
	уплашена от топлата реалност, от отреденото добро
	отрекла досадното натрапничество на кръвта
	сянка на своите сенки, призрак в собствената си тъга,
	във прашна стая оставяща разбъркани книжа,
	тя заживява след сетното причастие — в оная тишина.
	Молете се за Гутериес, жаден за скорости и власт,
	молете за Буден, разкъсан на парчета,
	за този, който е натрупал сто богатства,
	за онзи, който следвал своя път.
	Молете за Флорет, под кипарисите от хрътките усмъртен,
	молете се за нас сега и във рождения ни час.
P$
