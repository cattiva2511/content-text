P>
	Куку, куку — не отричам,
	само себе си обичам.
	Гледам мен да ми е леко,
	топличко, удобно, меко…

	Не обичам, и децата —
	тайно снасям си яйцата
	да ги мъти в храсталака
	глупавата кака сврака.
	Куку, куку — не отричам,
	само себе си обичам.
	Но пред другите хитрувам,
	на прекрасна се преструвам!
	Нека всички да запомнят,
	че съм нежна, че съм скромна,
	че съм честна и умница,
	че обичам всяка птица!

	За да мислят, че в гората,
	съм от всички най-добрата,
	аз дори се осмелявам
	пролетта да възвестявам!…
P$
