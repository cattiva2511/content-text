P>
	Душата ми цигулка съвършена е,
	създадена от Царя на всемира.
	Настроил я с любов и вдъхновение,
	на нея Той желае да засвири.

	Вземи я, Отче, тя по право Твоя е,
	свири без отдих песента Си свята.
	с НАДЕЖДА НЕКА ДА ОТКРИЯТ ХОРАТА
	НА БОЖИЯТА МЪДРОСТ КРАСОТАТА.

	Ако от горест се задавят струните
	и плач прекъсва трудната ми песен,
	то нека е за болките на другите,
	в душите им за мрака безпросветен.

	Ако широко песента разгръща се,
	пресътворила образ най-възвишен,
	то нека е за Твоето могъщество,
	което нямам сили да опиша.

	Ако шуми като ветрец в дърветата
	и нещо скрито на листата шепне,
	разказвам нежността Ти как е сплетена
	с увереност за сигурна подкрепа.
	Ако във хор щастлив гласът ми губи се,
	разказвам за великата награда —
	в морето на безбройните изкупени
	как влива се победната ми радост.
P$
