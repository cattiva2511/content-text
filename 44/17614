P>
	Казват, че не съм красив,
	че съм рошав и свадлив,
	че не съм добър певец,
	нито пък голям храбрец.

	Може да е вярно туй;
	но, момченце, ти ме чуй! —
	Август мине ли по нас,
	ненастанал още мраз,
	разни птици хубавци
	и прославени певци
	през реки и планини
	бягат в топлите страни.
	А пък аз и в пек, и студ,
	необлечен, необут,
	все стоя си, всеки знай,
	в моя хубав роден край.

	Нека да не съм красив,
	да съм рошав и свадлив,
	нека да не съм певец,
	аз съм патриот-врабец!
P$
