P>
	Читателите на _„Бостонски вечерни новини“_
	се люлеят с вятъра като узряло жито.

	Когато вечерта по улиците плахо се разгаря
	и буди лакомия за живот в едни,
	а пък на други носи _„Бостонски вечерни новини“_,
	изкачвам стъпалата аз, звъня и се извръщам
	уморено, както бихте кимнали за сбогом на Ларошфуко,
	ако улицата беше времето, а той — на другия й край,
	и казвам: Братовчедке Хариета, ето ти _„Бостонски вечерни новини“_.
P$
