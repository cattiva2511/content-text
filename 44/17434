	[* Заглавието пародира стихотворението на Е. Браунинг „Бианка сред славеите“. Думата „славей“ има жаргонно значение на проститутка. Прави се алюзия с мита за Филомена — мъжът на сестра й я изнасилил и после й отрязал езика, тя била превърнат в славей, който се опитва да разкаже своята история.]
P>

E>
	ωμοι πεπληγμαι χαιριαν πληγην εσω.*
E$
	[* „Тежко ми! Смъртен удар ми нанесоха“ — предсмъртният вик на Агамемнон от едноименната трагедия на Есхил.]

	Изхилва се с ръце маймунски
	Свиней, разтворил колене.
	В петна жирафски се издува
	зеброобразното чене.

	Луната с бурни ореоли
	на запад бяга — към Ла Плата.
	Гарван и Смърт кръжат, и пази
	Свиней врата — от рог вратата.

	Помръкват Куче, Орион.
	Повяхва стихнало морето.
	Гледа Свиней — с испански плащ
	една му сяда в коленете,

	но пада и покривка дръпва:
	с кафена чаша пода цапа;
	на пода вече настанена,
	с прозявка вдига си чорапа.

	Зяпнал, облегнат на перваза,
	мълчи облечен в мока мъж.
	Донася келнер портокали,
	банан, смокиня изведнъж.

	Без звук кафявото гръбначно
	прихваща, после изоставя.
	Рахил, родена Рабинович,
	със лапа гроздето разравя.

	Тя и онази дама с плащ
	в комплот, в съюз са подозрени.
	Затуй човекът с поглед чер
	гамбит отказва уморено.

	Напуска стаята, отвън е
	и през прозореца наднича:
	където клони на глицинии
	златно ухилване обкичват.

	Хазайката встрани, до входа,
	говори с някакво лице.
	И славеите пеят близо
	до манастир „Свето сърце“.

	В гората кървава те пяха*,
	[* Алюзия за „Едип в Колон“ на Софокъл.]
	когато викна Агамемнон:
	цедиха капки по савана —
	опозорен е той, втвърден е.
P$
