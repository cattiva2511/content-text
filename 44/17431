	[* Момичето, което плаче (итал.).]
P>

E>
	O quam te memorem virgo*
E$
	[* О, как те помня, девице…]

	Стой там на най-високото от стъпалата —
	облягай се на парковата урна —
	така втъкавай слънцето в косата си —
	притискай до гърдите си цветята с болка, с изумление —
	захвърляй ги и се извръщай бурно —
	очи, изпълнени от мимолетно възмущение:
	но все така втъкавай слънцето в косата си.

	Така бих искал той да отпътува,
	така бих искал тя да си стои и да тъгува,
	така навярно би я той напуснал,
	както душа напуска тялото разбито, уязвено,
	както разсъдък изоставя тялото, от него похабено.
	Аз бих потърсил
	начин несравнимо по-тактичен, по-изкусен,
	начин, който приемлив на двамата да ни се струва —
	по-прост и вероломен от усмивка и ръкуване.

	Извърна се, а ето — с есенните настроения
	се нижат дни, и часове се нижат, през които
	въображението ми насилва тя:
	косите над ръцете й, ръцете й отрупани с цветя.
	И как ли са живели заедно, се питам?
	Би трябвало да съм забравил поза, жест, подробност.
	Понякога безпокоят ме още тези размишления
	през тежки нощи или в дрямката следобед.
P$
