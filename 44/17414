P>
	Никъде по пътя си не спирай,
	щом те води Господ, твоят Бог.
	Най-доброто Той за теб избира,
	приеми премъдрия урок.

	В дни спокойни ти не Го забравяй,
	пий от извора на мъдростта,
	да не те положи дрямка равна
	в мекия килим на леността.

	Ако някой каже ти: — Върни се,
	друг път Бог приготвил е за нас.
	В словото свещено ти вглъби се,
	слушай само Неговия глас.

	Ако падне в кървавата битка
	брат ти, в слабостта си изкушен,
	ти ръка подай му, подкрепи го,
	но не падай с него съблазнен.

	Не допускай страх да те обхване,
	като дойдат трудни времена.
	Казва Бог: — Каквото и да стане,
	Аз съм ти от дясната страна.

	С теб ще съм в пустини и огньове,
	от стихиите ще те спася,
	през бедите на крила орлови
	с чест и слава ще те пренеса.

	Не оставяй грижи или скука
	да приспят за Бога ревността.
	Твоята почивка не е тука,
	тя те чака там, във вечността.
P$
