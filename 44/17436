P>
E>
	Миста Курц — той умрял.*
	[* Така децата си изпросват пари на 5 ноември, когато в Англия се празнува несполуката на Барутния заговор, пропаднал на този ден през 1605 година. Чучелото на заговорника Гай Фокс бива разнасяно из улиците и накрая — изгорено на клада.]
	Едно пени за стария Гай!*
	[* С тези думи чернокожият слуга съобщава за смъртта на „силния“ (същевременно кух) човек в повестта „Сърцето на мрака“ от Джоузеф Конрад.]
E$

#	I

	Ние сме кухите хора
	ние сме натъпканите хора
	покланяме се заедно
	шлемове пълни със слама. Уви!
	И сухите ни гласове, когато
	зашепнем заедно,
	са тихи и безсмислени
	като вятър в сухата трева
	или като миши стъпки върху счупено стъкло
	в нашия сух килер

	очертание без форма, нюанс без цвят,
	парализирана сила, жест без движение

	Тези, които пресякоха с отворени очи
	другото царство на смъртта
	ни помнят — ако изобщо ни помнят —
	не като загубени устремени души, а само
	като кухите хора
	натъпканите хора.


#	II

	Очите, които не смея да срещна й сънища
	в сънищното царство на смъртта
	те не се явяват:
	там, очите са
	слънчеви лъчи по счупена колона

	там, едно дърво се люлее
	и гласовете са
	вътре в пеенето на вятъра
	по-далечни и тържествени
	от падаща звезда.

	Нека да не доближавам
	сънищното място на смъртта
	нека също да надяна
	такива свободни дегизировки
	палто на плъх, гарванова кожа, пресечени петолиния
	на нивата
	и да се държа както вятърът се държи
	да не доближавам —

	не тази крайна среща
	в помръкналото царство

#	III

	Това е мъртвата земя
	това е кактусова земя
	тук каменните идоли
	се издигат, тук получават
	просбите от ръката на мъртвеца
	под мигането на падаща звезда.

	Така е то
	в другото царство на смъртта
	да се будиш сам
	в часа когато ние
	треперим от нежност
	устни които биха целували
	образуват молитви към счупения камък.

#	IV

	Очите не са тук
	няма очи тук
	в тая долина на умиращи звезди
	в тая куха долина
	тая счупена челюст на нашите изгубени царства
	в това последно място за срещи
	опипваме заедно
	и избягваме говора
	събрани върху този бряг на подутата река
	без зрение, освен когато
	очите отново се появяват
	като вечната звезда
	многолистна роза
	в помръкналото царство на смъртта.
	Надежда само
	за празни хора.

#	V

	_Хайде да се завъртим около бодливата круша_
	_бодливата круша бодливата круша,_
	_хайде да се завъртим около бодливата круша_
	_в пет часа сутринта._

		Между идеята
		и реалността
		между движението
		и действието
		пада Сянката
				_Защото Твое е царството_*
	[* Краят на католическия вариант на Господнята молитва. Тези думи за пръв път се срещат в Паралипоменон I, 29:11.]
		Между понятието
		и творението
		между чувството
		и отговора
		пада Сянката
				_Животът е много дълъг_
		Между желанието
		и гърченето
		между мощността
		и съществованието
		между същността
		и падението
		пада Сянката
				_Защото Твое е царството_
		Защото Твое е
		Животът е
		защото Твое е Цар…

	_По тоя път светът завършва_
	_по тоя път светът завършва_
	_по тоя път светът завършва_
	_не със взрив а с хленч._
P$
