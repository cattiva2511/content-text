P>
	Сънувах сън. Премина цял животът
	като на лента филмова пред мен.
	Покрай морето бурно на разходка
	Исус и аз вървяхме в летен ден.

	По пясъка оставаха следите
	от стъпките ни и разбирах аз,
	как неотклонно моят изкупител
	до мен вървял е всеки ден и час.

	До стъпките ми Неговите бяха.
	Но как така? Озадачен се спрях,
	обърнах се с тревога и уплаха —
	следи самотни в пясъка съзрях.

	Припомних си. То бяха дни ужасни
	на безнадеждност, болка и борба.
	Към Господа молитвите безгласни
	душата ми отправяше едва.

	— Спасителю, — изрекох с глас сподавен —
	ти толкоз благ си, но защо не знам
	в най-трудните ми дни си ме оставил,
	в най-огнения час да бъда сам.

	— Приятелю, не гледай тъй унило
	по пясъка самотните следи.
	Когато в тебе не остана сила
	Аз носех те през огън и води.
P$
