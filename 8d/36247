	Моля, да се запознаем!
	Казвам се Рамче Мирният.
	И наистина съм много мирен.
	Щом се върна от училище, хвърлям веднага чантата в някой ъгъл на стаята и изхвръквам навън.
	Там:
	дърпам момичетата за плитките,
	чупя крушките по електрическите стълбове,
	опъвам котките за опашките.
	Или пък препречвам крак на големите камиони!…
	Минавам по улицата, когато светофарът свети червено, и си казвам:
	— Рамче, ти си най-умното дете не само в света, но и на целия Балкански полуостров!
	Признавам си: отличен ученик съм — имам десет двойки и една тройка!
	Сресвам косата си понякога нагоре, понякога надолу и това го върша по два пъти през годината.
	Къпя се на всеки 29 февруари.
	Бръсна се… и тъй нататък.
	Но да започна своите разкази за онова, което съм преживял, и за онова, което не съм.
	Съгласни ли сте?
	Добре, ще започна от края.
	Не!
	Ще почна оттам, откъдето обикновено се започва — значи, от началото.
	Днес не трябва нито да уча, нито да пиша съчинение… затова си отивам до следващия разказ.
	Дотогава чакам да ми пишете дали между вас има някой, с когото да си приличаме.
	Хайде довиждане и бъдете… като мене.
