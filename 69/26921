P>
	И след тая дълга зима
	пролетта се пак яви
	и на двора ябълката
	вече пъпчички зави;

	няма много да се мине —
	ще разцъфне цяла тя
	и цветенца ще прошарят
	малки преснички листа.

	По-късно и славей малък
	още рано в утрен час
	на стъблото й ще кацне,
	ще извие кръшен глас;

	ще затрепка в песен сладка,
	песен пълна със любов —
	да обади се на всички
	тоя гост и мил, и нов,

	скоро тук при нас долитнал
	от далечен южен край
	да ни каже, че след него
	иде радостният май.

	Да разметне цветен губер
	в целия ни роден край
	и от него да направи
	дъхав, мил и хубав рай.
P$
