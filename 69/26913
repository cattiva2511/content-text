P>
	_Детето._
	Добър ден, врабченце сиво,
	да си здраво, да си живо!

	_Врабчето._
	Добър ден, дете познато —
	да те видя мустакато!

	_Детето._
	Врабче живо и игриво,
	що под стряхата се сгушваш
	и във вятъра се вслушваш?

	_Врабчето._
	Иде зима нетърпима,
	мисъл страшна ме обзима:
	ще намира ли храница
	мойта мъничка душица?

	_Детето._
	Врабче сиво и игриво,
	да си здраво, да си живо!
	Аз трошици ще ти давам,
	гладно теб не ще оставям,
	нека знае лоша зима,
	че приятелство тук има!

	_Врабчето._
	Момче мило, толкоз харно,
	твойто врабче благодарно
	ще се радва, ще ти пее
	и безгрижно ще живее!…

	_Детето._
	Сбогом, мое врабче сиво!

	_Врабчето._
	Сбогом, момче, да си живо!
P$
