P>
	Ученици вън на двора
	спорят,
	но какъв е спора? —
	Пионер, жена и мъж
	спрели пред врата веднъж,
	та въпросът е такъв:
	кой от тях да влезе пръв?

	Казва някой дума люта:
	— Който другите избута!

	— А не е ли по-добре,
	който първи се провре?

	Друг извиква: — Пионерът
	заслужава преднина,
	че над него днес треперят
	всички в нашата страна.

	Щом е бъдещето наше —
	да върви, да се не плаши!

	Маха Мургавец ръка:
	— Стойте бре, не е така!
	Но другарят му се плези:
	— Пионерът като влезе,
	после може въобще
	да не се намъкват те!

	— Не, приятели, мъжът
	трябва пръв да има път!
	— А защо?
	— Защото, моля,
	тук се слуша мъжка воля!

	Пионерка срамежлива
	се обажда: — Тъй не бива!
	На жената най-напред
	май ще трябва да е ред.

	Смръщен пионер тогава
	кисело й възразява:
	— Щом жената е жена —
	да си трае настрана!
	Аз таквиз не ги признавам —
	мушвам се,
	отпред заставам!

	Други се надига важен —
	той какво ли пък ще каже?
	— Пионерът, без да пита,
	трябва другите да срита,
	Амче тъй де, ето как:
	тръгнат ли — тури им крак!

	А един се дръпва там
	и се пули с пръст в устата:
	— Кой да влезе пръв?
	Не знам.
	Не досещат се децата.

	Може би те още спорят,
	спорят, без да отговорят.

	Но и вие помислете:
	кой да влезе пръв,
	кажете!…
P$
