P>
	С черна четка за обуща
	Роювата малка Руска
	понатъркала за опит
	свойта бяла блузка.

	Па на столче се катери
	и се вдига, и наднича,
	в огледалото да види
	ще ли й прилича.

	Та ако е по-красива,
	куклата си да намаже
	и при майка си да иде,
	да й се покаже.

	Ала щом като надзърна,
	много грозна се намери
	и лицето й красиво
	в миг се начумери.

	Па се чуди де ще може
	насаме да се прикрие
	и оцапаната блузка
	скритом да умие.

	Да не би й се насмели
	миличките й домашни,
	че са всички до едничък
	присмехулци страшни
P$
