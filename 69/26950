P>
	Не сред тихата ливадка,
	не край бистрия поток,
	а в задушната палатка
	заседава днес кръжок.

	И с какво се занимава?
	С джунгли, палми и фурми —
	в бяла платноходка плава
	по далечните земи…

	Пада борова шишарка
	пред палатката тогаз.
	И уплашена другарка
	вика с неспокоен глас:

	— Някой ни замеря с камък!
	— Туй е орех — казва друг.
	Трети вика: — Туй е само
	плод на клен или на бук!

	— Ех, какви натуралисти! —
	свежда борът клон зелен.
	Жари ги с иглите-листи:
	— Запознайте се и с мен!
P$
