	[* За „Пресъхна изворът от мойта жажда“ (от втория вариант на конкурса в Блоа) съществуват предположения, че също принадлежи на Вийон.]
P>
	Пресъхна изворът от мойта жажда.
	Преял, аз вече мисля със корема.
	Покоят сред спокойствие се ражда —
	прикрит ли съм, и удар ще приема.
	Не се измъчвам с никаква дилема,
	направих избор между „не“ и „да“ —
	какъвто и да бъде водоема,
	се чувствам като риба във вода.

	От строя нищо мен не ме изважда —
	покоя го намирам и в джендема,
	от пътищата с мене се спогажда
	все средният — по него ще поема.
	Не ща да си навличам анатема,
	в гнева не виждам никаква файда —
	отстъпвайки с добро на вас ярема,
	се чувствам като риба във вода

	Каквото и да е, ми се услажда,
	ту скръб, ту радост време ми отнема.
	Умее ли човек да се нагажда,
	добре дошъл е — всеки го приема.
	Наложи ли ми се стрела да взема,
	аз ще уцеля златната среда —
	затуй във разговор на всяка тема
	се чувствам като риба във вода.

	с молба завършва тази ми поема:
	не питайте изпадам ли в беда —
	каквото и решение да взема,
	се чувствам като риба във вода.
P$
