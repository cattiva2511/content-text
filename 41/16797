P>
	На врага се осланя човек
	и е петимен всеки за глад,
	който спи като пън, е нащрек,
	вкус на плява — каква благодат,
	колко смел е превитият врат,
	нежност има в сърцето от лед
	и почтеност във злия пират,
	а на влюбен умът му е в ред.

	На изгнаника пътят е лек,
	чист е, който се къпе в разврат,
	изнудвачът — на почит човек,
	луда радост — ритникът отзад,
	лицемерът е верен събрат,
	най-добре е да нямаш късмет,
	всичко бяло е в черния цвят,
	а на влюбен умът му е в ред.

	Всяко бреме е пухен дюшек,
	а простакът — духовно богат,
	жив е, който лежи във ковчег,
	да крадеш е почтен занаят,
	всеки пъзльо е смел акробат,
	от ядосан се иска съвет,
	във бардаците няма разврат,
	а на влюбен умът му е в ред.

	{s}В{/s}ас ви дразни подобен похват?
	{s}И{/s}зигран, аз съм всъщност богат.
	{s}Й{/s}езуитът е доблестен гад.
	{s}О{/s}т трагизъм сме смешни наглед,
	{s}Н{/s}яма истини без маскарад.*
	[* Последната строфа съдържа акростих с името на поета (Вийон).]
	А на влюбен умът му е в ред.
P$
