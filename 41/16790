	Децата ни са може би най-скъпоценното в живота и нашият дар за бъдещето. Като родители трябва да им осигурим напътствие и подкрепа, за да им помогнем да съзреят. С нашето пушене ние им даваме лош пример, задимен въздух и риск да не бъдем до тях когато пораснат. Живеем в свободна държава и всеки има право на лично мнение относно своя лайфстайл. Но да не забравяме, че не сме сами през поне половината от денонощието. Въпреки че отговорно приемаме факта, че цигарите ни съсипват — толкова спокойно ли ще го приемем, ако съсипват здравето и на децата ни. Сигурен съм, че ще се намери някой да каже — „еми, че аз пуша на балкона това не прави децата ми пасивни пушачи“. Да, ама не, защото те гледат докато си купуваш цигари, наблюдават те през прозореца какво правиш на терасата и свързват цигарата с порастването им. Когато порасна и аз ще пуша — подсъзнателно това достига до главите им преди дори да са проговорили. Нарича се инпринтинг — качество на будния детски мозък да запомня действията на родителите и да ги повтарят.
	Според достоверни източници 76,8% от децата са пасивни пушачи в домовете си. Това са шокиращи данни които за пореден път доказват че психиката на пушача е болестно пристрастена към цигарите и егоистично подхожда да задоволи никотиновия си глад въвличайки и децата си. Пасивното пушене причинява сълзене на очите, кашлица, бронхиална астма, бронхити и трахеите у децата. Повечето от дима, който се получава от цигарата, отива във въздуха. Той се нарича страничен димен поток и е също толкова смъртоносен колкото и пушекът, който всмуквате в дробовете си. И след това издишвате. Тютюневият дим в една стая се състои от 85% страничен дим и 15% издишан обикновен пушек. Там се съдържат по високи концентрации на много от канцерогенните вещества и токсините.
