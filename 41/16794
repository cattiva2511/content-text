P>
	Нещастници, глави без капка ум,
	невежество е вашата поквара
	(дрънчи на раменете празен гюм!),
	наивни луди, жертва на кошмара,
	да сърбате противната попара
	без угризения на съвестта
	и тъй да сте подлога на смъртта,
	нима срамът е прокълнато семе?
	Но вижте как умира младостта
	на ближния си ризата да вземе.

	Грехът е винаги едно наум
	и няма мъст в смирената ни вяра,
	но към затвора води всеки друм,
	щом бяга бузата ти от шамара.
	Макар че да убиваш — кой те кара?
	Да грабиш — не в това е мъдростта.
	А който е погазил съвестта
	на младини с едно такова бреме,
	ръце ще кърши зарад участта
	на ближния си ризата да вземе.

	Ласкателство, измама, празен шум,
	душа за продан, клетва с изневяра,
	отровен цяр или боклук с парфюм
	и грях, кошмарен като вълк в кошара,
	едва ли ще ги издържи кантара…
	И тъй — ви казвам: трябва доброта,
	да види Бог — сърце тупти в гръдта;
	не се ли сетим за това навреме,
	и роден брат ще вкараме в беда —
	на ближния си ризата да вземе.

	{s}В{/s}ъв мир да бъдем. Стига суета.
	{s}И{/s}скря във младост — огън в старостта.
	{s}Й{/s}ерархия? Апостолски на стреме.
	{s}О{/s}чаква път човекът да поеме.
	{s}Н{/s}е бива да допуснем глупостта*
	[* Последната строфа съдържа акростих с името на поета (Вийон).]
	да тръгне към небесните врата
	на ближния си ризата да вземе.
P$
