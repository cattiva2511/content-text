P>
	Смъртта е утеха, уви! И ни възражда;
	Смъртта — надежда сетна в живота изнурен —
	със своя еликсир опива и подклажда
	в сърцата жар — да крачим към гаснещия ден;

	Нас черен хоризонт жестоко ни обгражда,
	но трепка лъч в бури, и в сняг, и в дъжд студен;
	Смъртта — приютът странен, за всички отреден —
	съгрява бързо и засища глад и жажда.

	Смъртта е ангел чист и с пръсти магнетични
	легло застила за голтаците безлични
	и сънища предлага, и дивни чудеса;

	Смъртта — божествен химн и житница старинна,
	Смъртта — за бедните хазна и прародина,
	Смъртта — врата към всички незнайни небеса!
P$
