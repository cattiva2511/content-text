P>
	Подобно птици, пуснати от плен,
	с крила се бият спомените в мен
	и бият листите, които рони
	сърцето ми, простряло голи клони
	над здрачните води на Горестта,
	ромонещи в печална самота;
	те бият се, а после злата песен —
	като на вятър, из леса понесен —
	полека стихва в клоните и в мен;
	не се дочува нищо тук, освен
	едно — гласа на милата Раздяла,
	освен гласа — о, как е отмаляла! —
	на птицата на Първата Любов:
	тя както някога ми праща зов;
	и в зрака скръбен на лъчите лунни
	печална, бляскава нощта на юни
	се възцарява над земята пак,
	натегнала от тишина и мрак,
	и милвани — ветрецът син това е! —
	дървото тръпне, птицата ридае.
P$
