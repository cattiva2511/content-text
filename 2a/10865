P>
	Захвърлят плетките. Адреналинът им се вдига.
	Ще видят в днешната програма
	мечтите си девически, прочетеното в книги
	и всичко, дето във живота им го няма.

	Фиеста се вихри на екрана вкъщи.
	Довиждане на делника, дотука сив и скучен.
	Сърцата плачат и се смеят, намразват и прегръщат —
	Освалдо Риос безпогрешно улучва.

	И в мислите си с неговата сплитат си съдбите,
	и пак обсъждат неговите срещи и раздели.
	Тъй продължават да живеят — ослепели —
	за сериала с героини те самите.
P$
