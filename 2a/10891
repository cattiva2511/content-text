P>
	Мария, Мария обичам името ти, защо да крия,
	то у мен като в църква висока звучи.
	Ими дава кураж — като името на онази Мария
	с най-майчините от всички женски очи.
	Ти си любимата, ти си майката, ти си
	всичко, което думата Всеотдайност може да побере.
	Девет кръга върху гръдтта ти са изписани,
	точно в средата улучва жестокото острие.
	Злото, което премеждия праща, не се ли насити,
	не утоли ли най-сетне досегашната стръв?
	Ти си ранената, а бършеш нежно с косите си
	драскотините мои с нищожни капчици кръв…
	Днес седя в едно кафене. Побелял съм, защото
	вече изпих житейската чаша дълго кафе.
	„Мария!“ — вика на сервитьорката от барплота
	барманът с бяла риза и панталони от кадифе.
	Виждам момиче с безвкусен гердан на шията,
	с разкривени токчета и червило с ярък цвят.
	Искам да изкрещя: „Не я наричай Мария!
	Две са Мариите — една на небесния, една на този свят.
	Първата роди Божи син, втората — моя.
	Те ме закрилят еднакво от земното зло.
	На едната Мария, когато съм слаб се моля,
	другата с устни лекува горещото ми чело.“
P$
