P>
	И девствен, и тъй гъвкав, и недостъпно бял,
	дали разкъсал би с крило обезумяло
	днес езерото на забравата, сковало
	с кристален лед копнежа към полета умрял!

	Сред спомените вижда, че — някогашен крал —
	и днес е величав, но всичко тук е вяло,
	и невъзпял по-друг простор — ще гърчи тяло
	на зимата безплодна в искрящата печал.

	Просторът птицата преследва и гнети я.
	От тая бяла смърт той ще отърси шия,
	но не и от кошмара, перата хванал в плен.

	Бял призрак, сам стои сред блясъка възвишен
	и в гордата надменност застинал — сън студен, —
	замръзва Лебедът — изгнаникът излишен.
P$
