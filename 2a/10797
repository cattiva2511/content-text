P>
	Красивият и девствен, и гъвкав — този ден,
	опияненото от гняв крило ще вреже
	ли в езерото от забрава, в чийто скреж е
	кристалът на копнежа, останал нероден!

	Един предишен лебед, от спомени гнетен,
	величествен, но без надежда днес — понеже
	не е възпял света на своите копнежи
	на зимата безплодна в сияещия ден.

	Отърва шия той в агонията бяла:
	днес целия простор с птицата презряла,
	но не и този ужас, перата оковал.

	Бял призрак, въдворен сред бляскав заник
	в съня студен на свойто презрение замрял,
	бленува Лебедът — ненужният изгнаник.
P$
