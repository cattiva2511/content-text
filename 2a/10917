P>
	Не съм му се кълнал в любов до гроб,
	но го обичам — той е блажно за бедняка.
	Ври ароматно в кухнята ни боб
	и значи малък празник ме очаква.

	В казармата брояхме за разкош,
	щом готвеха ни бобена яхния.
	Ако дежурният не бе случайно лош —
	току получиш допълнителна чиния.

	Другар ми бе, когато бях студент.
	Как в мензата със нежност го изричах!
	И много често беше споделен
	като любов със смоето момиче.

	Просташка гозба! — някой ще рече.
	Но аз живях, но аз израстнах с нея.
	И поздравявам го: „Здравей, момче!“ —
	когато видя го в градината да зрее.

	Шушулките трудолюбиво пълни с плод,
	с крачета тънки все нагоре лази
	спасителят на цял един народ,
	щом джобът му на тоз народ е празен.
P$
