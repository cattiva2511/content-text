P>
	Тихо, любима, тихо!
	Нека твойто предателство друг не узнае.
	Туй не значи, че вече простих ти,
	но какво ли възможно е още след края?

	Краят, който настъпи,
	сложи точка на дългото век изречение.
	В преживяното — дупка, невъзможно е кръпка
	да се сложи, да кажем, че няма значение.

	Много късно се случи
	това, дето право в гърдите ме гръмна.
	Лае в мене обидата — яростно куче,
	и не мога, не мога да заспя до разсъмване.

	Ти го смяташ нормално,
	инцидент просто някакъв, раничка само.
	Стъпи твоето токче сред локвата кална
	и изпръска сърцето ми. А друго си нямам.
P$
