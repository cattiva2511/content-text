P>
	Превърната в себе си едва от вечността,
	Поетът святка с меч оголен и уплаха
	над всички сее той, понеже не разбраха,
	че в тоя странен глас ликуваше смъртта!

	Не ангел — хидрата в кошмарен скок видяха;
	макар на своя род да просветли речта,
	без срам вълшебството, изпито в самота,
	сравниха с черна смес и тъй го подиграха.

	От суша и небе враждебни — мелез клет!
	Ако идеите сред блясък и разцвет
	не станат барелеф над гроба му мизерен,

	отломък паднал тук, сред скръбни мрачини —
	да бъде той предел за всеки полет черен
	на Светотатството през бъдещите дни.
P$
