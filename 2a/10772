P>
	На най-прекрасната и мила,
	разпалила в гръдта ми ден,
	мой ангел, идол с дивна сила —
	безсмъртни поздрави от мен!

	В живота ми, терзан от жажда,
	повява като лъх солен,
	стремеж към вечното поражда
	тя в моя дух неутолен.

	Торбичка с аромати, тройно
	пропити в скъпите неща,
	кадилница, която тайно
	дими, забравена в нощта,

	на показ как да те извадя,
	о, неподкупна красота,
	ти, зрънце мускус, ти, наслада
	на дъното на вечността!

	На най-добрата и най-мила
	тя — мое здраве, смях стаен,
	мой ангел, идол с дивна сила:
	безсмъртни поздрави от мен!
P$
