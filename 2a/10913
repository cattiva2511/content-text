P>
	Те срещат се една квартира чужда.
	Озъртат се на тихия завой.
	тя влиза първа и пердето спуща,
	додето стълбите изкачва той.

	Понеже времето им е броено,
	задъхано се любят. После, знам,
	по стълбището тъмно и студено
	си тръгва всеки, както идва — сам.

	И всеки бърза, сякаш е подгонен,
	едва в навалицата чувства се прикрит.
	Приличат на лица извън закона,
	които носят куфар с динамит.

	Все някой ден в семейните им кухни,
	в един вечерен и уютен час
	прикриваната бомба ще избухне…
	Дано децата са навън тогаз!
P$
