P>
	Още ониксът на ноктите в нощта,
	Тревогата държи светилник в будоара
	и Фениксът съня предутринен изгаря,
	но никой в урна не събира пепелта.

	Сред празния салон: кънтене, пустота,
	немее масата оголена и стара,
	(край Стикс за сълзи е отишъл господарят
	с това, което чест въздава на Смъртта).

	А тук зад празния прозорец — пуст декор —
	издъхва златото, като че в тоя миг са
	ликорни скочили и тъпчат гола никса,

	и в огледалото — забрава, сън, затвор —
	тя вече мъртва е и сякаш плава в Стикс, а
	не е блещукане — заглъхващ звезден хор.
P$
