P>
	Като от цинков стар ковчег глава на млада
	разчорлена жена с ленив, запуснат вид
	стърчи от ваната и всичко е в помада —
	но недостатъкът е все пак зле прикрит.

	Вратът мръсняв и къс, широките й плешки,
	нелепо щръкнали, гърбът, с изхвръкнал таз
	завършил изведнъж; и тия буци мас,
	които диплят се във форми нечовешки;

	гръбнакът — зачервен, като в красив кошмар;
	а лупа вземеш ли, те чака откровеност
	 в татуировката на кръста: _Clara Venus_ —

	две думи, пълни със страхотно странен чар…
	Но на — и задникът е вън и се показва
	накрая анусът — прекрасно-грозна язва.

@@	27 юли 1870
P$
