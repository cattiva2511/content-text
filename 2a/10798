P>
	Нищо, само девствен стих и пяна
	сочи тази чаша с тих звънтеж;
	тъй сирени често ще съзреш
	да се гмуркат нейде в океана.

	Плаваме, приятели; с копнеж
	аз на кърмата ще си остана,
	вие пък отпред: тълпа, люляна
	от вълни — светкавици и скреж.

	Без — пиянство дивно! — да се плаша
	от вълните, пак издигам чаша
	и вълнението ми расте,

	самота, скали, звезди, предели,
	все едно е за кого са те —
	на платното трепетите бели.
P$
