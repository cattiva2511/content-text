P>
	Като бушуващ празник бях — с разхлабен двоен възел.
	Жадувах свободата, както удавник глътка въздух.
	Бях музика — като подухване на вятър свежо,
	на екс изпито питие за пръв път от младежа.
	Бях танц на дансинга с момичето, което
	се виеше като лиана около стеблото
	на някакво дърво невидимо, а пък куплети
	се раждаха на устните ми, сигурно защото
	бях млад поет и казваха „надежден“…
	Дали бе искрено, или съм бил подвеждан?

	Като отминал празник съм сега,
	като гирлянд над масата провиснал,
	като салфетка смачкана, седяща на брега
	на празната чиния, като мисъл,
	завършваща доклади скучни и лъжливи,
	че винаги ще бъдем победители, ще бъдем живи.

	Душата е препълнена със словоблудства разни,
	главата ми — замаяна все още от фантазии.
	Но идва неотменно отрезвителното утро
	и мислите за предстоящото, които старите избутват.
	И осъзнаването: всички радости предишни си заминаха
	по разните Америки и по чужбините.
	И ето го и келнера със своята количка
	пристига — да сбере остатъка от всичко.
	Да бягам, да спася — достатъчна причина —
	поне забодената на ревера детелина!
P$
