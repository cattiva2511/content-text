P>
	Във всеки човек живее частица от Бога,
	у един — повече, у друг — по-малко.
	Отговорен съм за това, което мога.
	жалко, че не е повече, жалко!

	Но все пак, наведа ли се вечер над листа,
	ставам този, от когото зависи нещо —
	няма да го проиграя на прима виста,
	нито ще го продам за паница леща.

	Искам да служа на човешката кауза:
	за болния лек да съм, кураж за слабия,
	знаме за победения, любов за намразения,
	а за всичките — по къшей от хляба.

	Сигурен съм, че в много от хората
	частицата божия е оцеляла.
	Искам с моята да стана донора
	на онези, в които тя се е разболяла.
P$
