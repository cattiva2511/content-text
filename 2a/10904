P>
	Дълбоко дишат нашите гърди.
	Довиждане за малко, тежки грижи!
	Довиждане, отчайващи беди!
	Любовния локомотив се движи.
	Искра от триене на плът със плът.
	Докосване — и ласкаво, и диво.
	Напрегнатите мускули скриптят,
	прегръщай ме, наливай в мен гориво!
	В прозореца, стъмен сега съвсем,
	се мяркат образи и светлини на гари.
	Не, ние с тебе няма да се спрем.
	Прегръщай ме, не сме все още стари!
	Прегръщай ме до изнемога ти —
	без навик, хладина и неохота!
	Любовният локомотив лети
	и тегли подир себе си живота.
P$
