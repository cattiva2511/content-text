P>
	Масивен, дъбов, цял в резби, това е скрин, но
	със своя вид улегнал напомня старец благ;
	вратите си разтваря и в дъхавия мрак
	те лъхва ароматно тежко старо вино.

	Претъпкан, той побрал е дрехи овехтели,
	пране уханно, жълто, бельото на жени
	и дрешки на деца, и бабини дантели,
	и кърпички с грифони от чужди младини.

	Къдрици дремят там, портрети и гоблени;
	изсъхнали цветя и плодове сушени
	там смесват своя мирис, неуловим почти.

	О, стар и мъдър скрин, ти знаеш много тайни
	и сам разказваш ни истории безкрайни,
	щом само си разтвориш масивните врати.

@@	октомври 1870
P$
