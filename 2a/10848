P>
E>
	О подвиге, о доблестях, о славе…
@	Ал. Блок
E$

	Малките хора нямат нужда от големи герои.
	Искат малки герои — с вътрешен ръст като техния.
	И рушат постаменти високи, гробовете ровят —
	да докажат по костите: подвигът плод е на техника.

	Ако някой, на кажем, с гърди е закрил амбразурата,
	просто тя е с калибър по-малък от обичайното;
	онзи, който по пистата пръв се втурнал,
	е постигнал рекордното бягане с допинг таен.

	И живеят си малките хора в свят с малки размери —
	планина е могилата в него, а пък джунгла е паркът.
	И от малките хора наоколо вечно треперят
	хора още по-дребни на ръст и с душици още по-малки.

	И смалява се всичко. И подвиг, и доблест, и слава.
	Даже грубите нрави не изглеждат вече тъй груби.
	И смалява се в края и тяхната малка държава,
	чак додето от белия свят съвсем, ама съвсем се изгуби.
P$
