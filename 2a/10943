P>
	Погледай ги, душа — нима не са ужасни?
	На плашила приличат, направо са за смях;
	кошмарни, сомнамбули — вървят напред без страх;
	в какво ли стрелкат все очите си безстрастни?

	Да, отлетяла е божествената искра!
	Но сякаш виждат ясно, незнайно докъде —
	лице към свода са обърнали; не иска
	в горчиви мисли никой глава да наведе.

	Те прекосяват мрака безкраен — този брат
	на тишината вечна… Додето ти, о, град,
	и пееш, и крещиш, и веселиш тълпите,

	в болезнени наслади затънал и в разврат,
	виж — в тъпа скръб се влача и аз! Но казвам с яд:
	„Какво ли търсят по Небето те, слепците?“
P$
