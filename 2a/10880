P>
	Почини си, сърце, мозък пламнал и ти почини си,
	докога ще пулсирате с ритъм все така яростно бърз?
	През юзината моя живот премина със скорост и писък,
	на вълните понесъл амбиции, пориви, хъс.

	Имам нужда най-сетне от пауза — дълга ли, къса ли —
	да погледна в тревата и широко отворил очи —
	да погледам спокойно високите облачни късове,
	смела мравка да лази по мен, мисълта да мълчи.

	Да мълчат сетивата ми, както в далечното детство,
	само вятър априлски да поклаща великденче пак.
	Да съм глух за войни, земетръси и бедствия,
	да съм чист, недокоснат от драми любовни хлапак.

	Но това си е просто поредната моя илюзия.
	Освен себе си никого няма сега да виня.
	Знам, животът шумя бурно в мен — през отворени шлюзове —
	тъй моята малка юзина роди светлина.
P$
