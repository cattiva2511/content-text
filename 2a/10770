P>
	Понякога се виждам от свойта скръб облян;
	със стонове ритмични струи като фонтан,
	успявам всеки шум — най-малкия! — да хвана,
	опипвам се, но не откривам нийде рана.

	Тече в града, подобно арена очертан —
	всяко паве е остров сред кървав океан;
	засища жаждата на всяка твар презряна,
	природата — и тя червена стана.

	На виното всесилно се молех често аз,
	дано приспи за малко рушащия ме бяс;
	изостри то слуха и моите зеници!

	На любовта се молех за сън — да се смили,
	но любовта за мене е ложе от игли
	и трябва да поя жестоките девици!
P$
