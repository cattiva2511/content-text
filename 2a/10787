P>
	Ручей В дола буренясал напевно ромоли,
	скача в тревите, додето не им прикачи
	сребърна дрипа. И слънце над зъбери голи —
	жари. Долът е разпенен от мокри лъчи.

	Млад изостанал войник със захвърлена каска
	къпе главата си в росната зеленина;
	бледен под облака, който от жегата бляска,
	спи. И в кревата зелен го вали светлина.

	Устни разтворил — детенцето болно в съня
	си тъй се усмихва на своите сънища къси.
	Тихо, Природа! Стопли ти студената плът.

	Ноздрите свити не трепват и слънце в очите
	жури безжалостно. Спи той с ръка на гърдите —
	стихнал. Две дупки червени отдясно личат.

@	октомври 1870
P$
