P>
	В Европа с десния крак отдавна аз съм стъпил,
	а с левия съм се прострял далече, чак до Ориента.
	От земните богатства свободата е за мен най-скъпото,
	но робства следваха в живота ми като безкрайна лента.
	Родих се с дарби и изпълва красота сърцето мое.
	Посрещам гостите си чужденци с отворени обятия,
	но брат си гледам кръвожадно, сякаш той е
	виновникът за всичките ми жертви и разпятия.
	Сънувам любовта и нощите ми са пропити с нежност,
	а денем случва се юмрук да вдигна срещу своето момиче.
	Живея ден за ден, забравих думата „надежда“
	и мъката ме вдъхновява, и плач във песните обичам.
	Войник и земеделец съм, работник и поет съм.
	Общувам с ралото и телевизора, с магарето си и автомобила.
	Лекувам раните си с билки, ужиленото трия с чесън,
	ракия с вино смесвам и напира в жилите ми тъмна сила.
	На Господа се моля, но не живея според катехизис.
	Съзнавам, че съм грешен чак до мозъка на косите.
	За вас като Христос ще дам последната си риза
	и ще разбия райската врата, ако отвътре е залостена!
P$
