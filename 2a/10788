P>
E>
	Пет часът вечерта
E$
	След седмица капнал, с разкапани боти,
	най-сетне до Шарлероа се добрах.
	Видях, че „Зелената кръчма“ работи —
	и шунка с масло си поръчах без страх.

	Протегнал нозе под зелената маса,
	аз гледах покривките с бледи следи,
	с петна. Но ми смигна и с хитра гримаса
	пристигна момичето с буйни гърди

	(едва ли от дръзка целувка се плаши),
	засмяно, раздигна то празните чаши
	и крехката шунка постави пред мен.

	Ухаеше шунката розово-бяла
	на чесън и в чашата, с пяна преляла,
	догаряше залезът жълт и студен.

@@	октомври 1870
P$
