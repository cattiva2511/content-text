P>
	Всичко под наем: нужно-ненужно.
	Дават таланта си, за да обслужва
	чуждата подлост, лъжа и поквара.
	Дават под наем и своята вяра,
	без да им трепне ей тук — под лъжичката.
	Дават душата си, дават си всичкото.
	Някой си дава под наем имота,
	друг пък си дава под наем живота,
	друг любовта си дава под наем,
	трети — държавата. Не го ли знаем?
	И се разхождат с издути чанти
	вредом богатите квартиранти.
	Нашите стихове — от тяхно име.
	Лягат си нощем с наши любими.
	Имат си ключ вече те за имотите,
	и за душите ни, и за животите.
	Сложиха своя секретна брава
	и на страдалната наша държава…
	Тук се родихме. Уж сме стопаните —
	късно е, ближем си само раните.
	Както си гледаме, както си траем —
	ние ще почнем да плащаме наем!
P$
