P>
	С душа към твойто чело, о,сестро — есента
	пъстрее там с лунички и чезне в унес тя, —
	към скитащия свод на твоя поглед нежен
	политам — сякаш в парк от тиха скръб премрежен
	въздиша към Лазура бял предан водоскок.
	… Лазурът на Октомври тъй блед и тъй висок
	с едно униние безкрайно и агония
	на шума в мъртвата вода, където гони я
	тих вятър и начупва студения кристал
	и жълто слънце тегли лъча си изтънял.
P$
