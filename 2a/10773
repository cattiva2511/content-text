P>
	Луната обкова стените с ламарина
	от цинк студен,
	над стръмните стрехи димът от два комина —
	огромно римско пет — зачеркна този ден.

	Летеше вятърът и плачеше далече
	като фагот,
	гласът на котарак премръзнал се провлече
	и бързо стихна под изцъкления свод.

	Аз вървях вглъбен — о, сън, невероятен! —
	към Саламин,
	С мен бяха Фидий и божественият Платон…
	И минаха край нас фенери с пламък син.
P$
