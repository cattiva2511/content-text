P>
	За мене юношеството бе време,
	когато ходех вечно нескопосан.
	Купуваха ми дрехи все големи —
	да мога после дълго да ги нося.
	Ръкавите, щом с куртка ме докараха,
	на пръстите ми стигаха средата.
	Шинелът ми метеше тротоара.
	Живеехме тогаз с една заплата —
	кой всяка есен ще ме стяга с униформа?
	На пет години ми купуваха веднъж.
	И бързах да раста аз неуморно —
	заради дрехите. И неусетно станах мъж.
	Над метър и осемдесет съм малко
	и всички ми се чудят за това.
	Съучениците ми с дрехите по мярка
	останаха под мен с една глава.
P$
