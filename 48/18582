P>
	Ах, идваха големите
	и сините коне.
	Ах, идваха големите
	и черните коне,
	окъпани
	и вечно замечтани
	и как сушяха
	своите чела
	в нашите обятия.
	Ще се завърнат ли
	големите
	и сините коне —
	ще се завърнат ли
	големите
	и черните коне,
	ще се завърнат ли
	при нас, които вечно
	ги очакваме,
	но без да подозираме
	копитата им
	подивели от
	подхлъзване
	и гривите им
	плъзгаво солени,
	и гривите им —
	смъртоносни примки,
	като смъртта,
	която пада
	над цялата земя
	и над морето,
	и над нас.
P$
