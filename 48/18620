P>
	Моретата откривани
	от тебе,
	откриваните острови
	и заливи
	със палми,
	с папагали
	и жени
	с опияняващ цвят на канела
	сега изпитват
	милосърдие
	от дъното
	на твоето нещастие.
	От дъното на твоето
	нещастие
	морета,
	острови
	и заливи те викат.
	Откраднати жестоки
	папагали,
	които ти си
	скрил във джобовете си
	издават твоята
	лъжа.
	Ти никога
	не си откривал
	нищо.
	Откритията
	свършваха
	с ракията,
	със виното,
	със твоите приятели.
	Не трябва да скърбиш,
	че те изчезват
	със своите открития
	в часът, във който
	се затварят
	кръчмите.
P$
