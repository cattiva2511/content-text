P>
	В обратната посока
	ти не тръгвай.
	Цинизъм е обратната посока,
	цинизъм ще са устните,
	които
	ще срещнеш
	в обратната посока.
	Цинизъм ще са всички
	дъждове,
	които ще валят
	върху косите ти.
	Цинизъм ще съм аз.
	Не искам
	да се случва
	всичко туй със теб.
	О, нека бъдат
	твоите морета
	и твоите дъждове
	и клони,
	о, нека бъда дори и аз
	такъв
	какъвто си ме виждала
	красив и
	нежен.
	Не тръгвай
	с обратните си стъпки —
	те няма
	да те доведат
	до никъде.
P$
