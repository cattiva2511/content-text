P>
	Вий ще тъгувате
	понякога за мен.
	Вий няма да намерите
	такъв глупак
	обикнал заедно
	със пошлостта ви
	притихналия
	под снега
	Калофер.
	Вий ще тъгувате
	понякога
	и никога за мене,
	за оня сенчест
	бряг
	и за реката,
	която никога
	не се завръща.
	Вий ще тъгувате
	дори
	за моето незнание,
	че вече във Калофер
	няма мрак
	и той не
	слиза вече от
	Балкана,
	не пада върху
	всички пътища забравени,
	не пада
	върху вашите
	ръце.
P$
