P>
	Ний ще се върнем под дъжда
	лъжлив,
	под капките жестоко замърсени,
	под капките, които просто мият
	студените и мръсни небеса.
	Това не е във никой случай
	задължение.
	Чистите дъждовни капки
	идват
	да ни припомнят
	колко са нечисти
	очите ни и устните
	и нашите ръце
	с които не докосваме
	ни себе си,
	нито ръцете си,
	нито очите си,
	отдавна ослепели.
	Всъщност най-малко ний
	докосваме очите си,
	отдавна ослепели
	не от дъжд
	жестоко замърсен,
	жестоко бавен дъжд.
	Ний просто нямаме очи,
	не се нуждаем от очи
	доказващи една непостижима
	близост
	и далечност.
P$
