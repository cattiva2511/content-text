P>
	Камбанарията проточва шия. Статуята-ято
	от каменното си гнездо не пуска своите пернати
	ваяни птици из чакъла гушките си да изстържат,
	разплискано небе с крилата си кръжащи да прорежат
	до пояс в пяна. Звън лъсти пленените камбани, шиба
	като бунтовен дъжд по водната свещеническа роба
	в такт за ръце на плуващ, музика за сребърни чатали
	и гърло. Ноти и пера се гмурват в екналата кула.
	Източените птици са за тебе, песни полетели
	обратно към гласа граден или звъна, що пак зове,
	но не и с безсловесни ветри като блудни синове.
P$
