P>
	Не съм човек аз вече и защо ли трябва
	да бъда от човечеството, в накити да се обличам?
	Познавах хора, много хора, но дори един от тях
	не беше толкова свободен като мен
	и като мен да бъде чист естествен елемент,
	мъглата изостави огледалото, и виждам.
	Виж! опакото на света препълнено е с форми —
	навалицата им шуми по видимия свят
	и ние, същества без форма, се издигаме —
	неосезаеми флуиди, сътворени хора,
	на статуи подобни с вдигната основа,
	която шибана от лудата река трепери,
	спокойствието в нас е само, в нас е само.
P$
