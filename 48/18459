P>
	Завинаги! аз съм поет и върху моя гроб
	младите момичета ще ръсят розови листенца,
	а мъжете мирта, вече и нощта
	изковава от деня ми мрачната си сабя.

	„Виж! това тук не е мое,
	нито твое е,
	защото навикът е нещо старо,
	тук в Ниневия видях безбройни
	трубадури сирили в мрачните места, където
	не са разместени сънят и песента.
	И не един познал е тези песни
	с повече сила и изящество от мен,
	и не един изказва красотата по-добре,
	развълнуваната красота с възвишени цветя,
	и все пак поет съм аз, и върху моя гроб
	ще идват хората да ръсят розови листенца,
	вече и нощта от светлината
	изковава синята си сабя.

	Само мойта песен тук, Раана, прозвуча с такава сила
	и с такава нежност, аз съм тук
	Поетът, пия истински живота,
	както други простосмъртни пият вино“.
P$
