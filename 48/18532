P>
#	I

	Бях съвсем добре подготвил случая,
			той беше толкова съдбовен.
	Със средно-възрастна грижливост
			бях изложил истинските книги.
	Страниците им едва отворих.

		_Красотата е такова рядко нещо._
		_Малко свят от извора ми пие._

	Толкоз много пусти жалби,
	Толкоз много празни часове!
	И сега аз гледам през прозореца
			дъжда и лутащи се автобуси.
	„Малкият им космос е потресен“ —
			въздухът трепти от този факт.
	В техния отрязък на града
			си играят с тях различни сили.
	Как знам това ли?
			О, аз знам добре това.
	Колкото до тях, с тях става нещо.
			Първото отнася се до мене,
	бях съвсем добре подготвил случая.

		_Красотата е такова рядко нещо._
		_Малко свят от извора ми пие._

	Двама приятели: каква свежест е гората…
	Как приятели? Не са ли хората по-малко приятели,
			защото най-накрая те са се разкрили?
	Два пъти обещаха, че ще дойдат.

		_„Между вечерта и утринта?“_

	Всяка красота от моя дух ще пие.
	Младостта веднъж ще ме забрави
			младостта ми ще ме изостави.

#	II

	(„Хайде, казвай! Ти танцува толкова вдървено?
			Някой възхити се от творбите ти
			— и открито ти го каза.

			«Говори ли глупости
			в оная първа нощ?
			На втората вечер?»“

	„_Но_, те пак бяха обещали:
			«Утре идваме на чай.»“)

#	III

	Ето трети ден е вече…
		а от тях ни вест;
	ни дума някаква от него, ни от нея:
	само бележка някаква от друг човек:
		„Драги Паунд, аз напускам Англия“.
P$
