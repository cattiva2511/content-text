P>
	И за какво са
	твоите дълги дни
	в които няма нищо
	освен гибел.
	Кому са нужни
	твоите безсъния
	изпълнени със смърт
	и помрачение.
	А твоето пробуждане,
	разстреляно
	от някакви мотоциклети,
	от коли,
	задъхани към своите
	канцеларии.
	Кому е нужно
	всичко туй,
	започващо със всеки
	Ден,
	завършващо със
	всеки ден,
	дори когато
	вън вали дъжда
	и никога не представлява
	трудност
	отварянето на прозореца
	веднъж за винаги.
P$
