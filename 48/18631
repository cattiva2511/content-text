P>
	Завръщането
	няма разписания.
	Завръщането ни
	през дъжд и люляк
	няма разписания.
	Спомни си малките
	обуща под дъжда.
	О, тоя кален, стръмен дъжд
	и нежните ти
	устни
	озарени
	от калния и черен дъжд,
	от нашето мълчание.
	Ти не скърби,
	че нашата раздяла
	бе разстоянието
	съкрушавано
	от поривът на
	тежките платна,
	от небесата паднали
	над нас,
	от безкрайността
	на всичко,
	което ний смятахме
	раздяла.
P$
