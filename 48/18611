P>
	Ти нямаш основание
	да бъдеш сам
	Шумят дърветата.
	Шумят ветровете.
	Шуми и чашата коняк
	и ти шумиш,
	доколкото допуска
	самотата ти.
	Но нямаш основание,
	да бъдеш сам
	ти нямаш основание.
	Самотата е признак
	на известна гордост.
	Признак на известна горда
	смърт.
	Ни ноктите лакирани,
	ни плажовете замърсени
	ни чашите с коняк
	не дават основание
	за гибелта
	наречена самотност.
P$
