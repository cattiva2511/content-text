P>
		В дома ми една непозната
	с глава не наред заедно е мен се засели,
		жена като птиците щура,

	с ръка от пера залоства нощта на вратата.
		Права в лъкатушни постели,
	в безнебесната къща ято облаци вкара

	и се рее в кошмарите на тъмнината
		като в отвъдни предели,
	или морета от мъжки легла фантазира.

		При мен тя дойде обладана,
	светлината измамна през стените да влее,
		обладана от висините,

	спи в коритото тясно, но шества безсънна
		по прахта и на воля беснее
	по дъските, от стъпки на сълзи протрити.

	И когато накрай в прегръдките й осъмна,
		в мен може би ще изгрее
	първоогънят, който запали звездите.
P$
