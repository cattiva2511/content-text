P>
	Не искам да се връщам
	пак при тебе.
	Не искам всяка улица
	да бъде
	сянка на улици.
	Не искам да се връщам
	пак при тебе.
	Не искам
	всеки ъгъл да е сянка
	от думите им,
	сянката на думи
	нестигащи до тебе.
	Аз нямам сили
	да превърна сенките
	в една мечтателна
	действителност.
	Аз вече нямам сили
	да изтръгна от сянката
	съзвездията, нашите
	съзвездия
	и улиците ти
	неразрешими
	и ъглите,
	и думите,
	превърнати във сянка
	от твоето решение
	да бъдеш сянка,
	непостижима,
	безпощадна сянка.
P$
