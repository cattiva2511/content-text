P>
	Вие сте за ума ни винаги Саргаското море,
	Лондон не е около вас от двадесет години
	и блестящи параходи ви отнасят към различни
	идеи, слухове, останки от нещата,
	странни късчета познание и скъпоценности без стойност.
	Големи умове ви срещаха — все в търсене на нещо друго.
	Вие сте била второстепенна винаги. Трагично ли е?
	Не. Вие предпочитате това пред срещания случай:
	на глупав мъж, тъй глупав и послушен,
	със среден ум, по-беден от едничка мисъл на година.
	О толкова сте търпелива, виждал съм ви да стоите
	с часове, когато чакате случайно да доплува нещо.
	И сега ще плащате. Да, вие щедро плащате.
	Вие сте такава интересна личност, идва се при вас
	и се отива след това със странна полза:
	улов на трофеи и внушена някаква идея;
	факт, който доникъде не води, приказка за двама,
	пълна с мандрагор или пък с нещо друго,
	което би могло да е полезно, но не е изобщо.
	което не запълва дупка и не върши нищо,
	нито пък намира свойто време във веригата на дните.
	Идоли от амбра или редки наслоения,
	тона са вашите богатства, вашите съкровища; и все пак
	тона море от толкова натрупани неща,
	загадъчни подгизнали гори и новини блестящи:
	в този бавен ход на светлини и бездни,
	не! това е нищо! Нищо както всичко
	съвсем не е за вас.
	Все пак това сте вие.
P$
