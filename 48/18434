P>
	Ний, легнали край морски пясък, вгледана
	в жълтото и гробовното море, осмиваме
	ония, дето се надсмиват над ония, дето следват
	червените реки, празен приют
	от думи сред цикадената сянка,
	защото в тази жълта гробница от пясък и море
	вопъл за цвят във вятъра вопие
	гробовно-весел като гроба и морето,
	задремали от двете му страни.
	Лунните тишини, притихналият прилив
	по неподвижните капали, този сух приливник,
	запречен между водната стихия и пустинята,
	би трябвало да излекуват водните ни болести
	посредством едноцветния покой;
	небесна музика над ширнатия пясък
	се лее с песъчинките, забързани
	да скрият планините златни и палатите
	по цялото гробовно-весело крайбрежие.
	Опасани от неподвластна ивица, ние лежим
	вгледани в жълтото, мечтаем вятър да отвее
	брега отложен и да потопи червената скала;
	ала мечтите нямат приплод, нито пък ще можем
	да спрем пришествието на скалата;
	лежим вгледани в жълтото, дорде туй златно време
	се пръсне, о, сърдечна скръб, като сърце и хълм.
	Под време аз разбирам тук на сватбата ни изтърсака,
	на занощяване роден в лойта на скотското легло
	в покои святи и в потоп свиреп;
	и всички грешници на любовта измолват прошка в мрака
	за младоженеца и булката, докарали за зло
	върху земята пакостника скръб.
P$
