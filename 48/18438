P>
	Някога цветът на реченото
	заливаше масата ми от по-грозната страна на хълма
	с едно прекатурено поле, гдето училището клюма
	и черно-бялото на ученичките играе бързотечно.
	Нежното морско свличане на реченото трябва да отричам,
	та всички омайно удавени да се вдигнат с петлите в погрома.
	Когато си свирках с разхайтените момчета из парка,
	дето нощем замеряхме с камъни измръзналата и кукувича
	любов по нейните постели в гниещата шума,
	сянката на дърветата и бе отсянката на дума
	и лампа от светкавица за бедните в мрака.
	Сега моето речено ще бъде мое отрицание
	и като макара аз размотавам всеки камък.
P$
