P>
	О, дайте маска и стена, да защитя от вашите шпиони
	и изострените емайлирани очи и очилати нокти
	насилието и метежа в забавачниците на лика си
	запънка от замлъкнало дърво да спре пред враговете голи
	езика-щик в незащитената молителница на гнева си,
	сегашната уста и сладката тръба на звучните измами,
	от стародавна броня и от дъб изваяни черти глупашки,
	да заслонят блещукащия ум от всички зорки изпитвачи,
	и насълзена горест на вдовец, провесена от тежки клепки,
	да скрие беладоната, та ясно да съзрат очите сухи
	как жалостивите лъжи на загубите си издават други
	чрез изкривени голи устни или смях зад предпазливи шепи.
P$
