P>
	Изгрявало е
	ясното голямо слънце,
	а те мечтаели
	за свободата.
	Вървяло е голямото
	небе,
	а те мечтаели
	за свободата.
	И дъжд и стръмен
	вятър са вървели
	и мокър сняг
	е падал.
	върху тях,
	а те мечтаели
	за свободата.
	О, как съм им
	завиждал,
	че са тръгвали
	със недостатъчно
	патрони
	и със пушки
	горчиви от ръжда.
	И, как съм им завиждал
	за мечтата,
	за тяхното величие
	и гибел,
	а най-вече за тяхното
	незнание,
	че който е постигнал
	свободата
	не вижда ясното
	голямо слънце
	и дъжд и стръмен вятър
	и мокър сняг
	не падат върху него,
	а само
	безпощадността
	и безпощадното
	безсъние прииждат
P$
