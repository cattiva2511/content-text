P>
	Прозорците не са далечни
	улици,
	в които пеят и тъгуват
	трагични гайди и хармоники,
	и гласове трагични,
	очакващи да се осъществят
	във часовете късни на
	нощта,
	във часовете късни
	на живота.
	Във часовете на прозорците,
	които са и улици и гайди,
	кавали и жестоки
	гласове
	и блясъка на брадва.
	Прозореца не е далечна
	улица,
	прозореца е само
	светлина
	и до известна степен
	улица
	или началото на улица.
P$
