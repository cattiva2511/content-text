P>
	Сама си намерила
	тъмния път
	и сама си вървяла по него.
	Под хайдушки дървета
	високи и стръмни си
	тръгнала
	в най-тъмния път
	невървян.
	Ти си светила
	с менци и гривни
	и с ясни очи.
	Сама си научила
	как в хайдушкия
	кладенец
	свети бавно небето,
	светят менците,
	дето капка вода не
	проливат.
	Светят ясните
	жадни очи
	дето капка сълза
	не проливат.
	Светят гривните
	и косите ти
	сплетени светят
	и няма завръщане
	от хайдушкия кладенец.
	Смелите
	и красивите
	няма да се завърнат.
P$
