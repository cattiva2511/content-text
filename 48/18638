P>
	Никакъв път
	определян от релси,
	от гари задъхани,
	никакво ясно небе,
	бързо небе
	определящо ясните
	бързи криле
	не ще ни възвърнат
	морето.
	Само конете,
	превърнати в смърт
	ще достигнат,
	ще върнат морето ни,
	непостижимото
	наше море.
	Ти не бързай,
	ти недей с едно
	нетърпение
	да изнервяш конете.
	Помни, те са превърнати
	в смърт.
	Само тяхната
	равномерност безлична
	би ни върнала
	непостижимото
	наше море.
P$
