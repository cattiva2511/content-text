P>
	Аз съм този, който знае пътищата
	на небето, и тук вятърът е мойто тяло.

	Забелязал пръв Жената на Живота,
	аз съм този, който с ластовичките прелита.

	В сива и зелена дреха
	тя далече с вятъра се носи.

	Аз съм този, който знае пътищата
	на небето, и тук вятърът е мойто тяло.

	Manus animam pinxit
	Моята ръка държи перото

	да напише подходяща дума…
	И устата да запее чиста песен!

	Но коя уста ще може да постигне
	песента на Лотоса от Куме?

	Аз съм този, който знае пътищата
	на небето, и тук вятърът е мойто тяло.

	Аз съм пламък, слънцето достигнал,
	аз съм този, който с ластовичките прелита.

	Над челото ми стои луната,
	ветровете са под моите устни.

	Бисер е луната сред сапфирени води заплувал,
	хладни са през пръстите ми текнали водите.

	Аз съм този, който знае пътищата
	на небето, и тук вятърът е мойто тяло.
P$
