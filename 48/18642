P>
	Със всичко вече съм
	се съгласил,
	животът ми е някакво
	постановление,
	какво, че пада златен
	лист над мене,
	какво, че в позлатения
	простор на есента
	умира нейното безшумно
	злато
	и птиците
	оставят своите сенки.
	Аз вече съм се примирил
	със всичко.
	Аз вече съм забравил вече всичко,
	в света ми липсва
	злато на листа,
	в света ми липсва
	златния простор,
	в света ми липсват
	облаците бавни,
	пронизани от птичите
	крила,
	пронизани от моя
	тъжен поглед,
	пронизани от моето
	съгласие.
P$
