P>
	Човека си отива
	постепенно,
	а ние винаги
	и вечно го изпращаме
	с усмивки изгорени
	от цигари,
	с ръце безкрайно
	уморени от сбогуване
	и със очи, които вечно
	са изпращали
	отиващия си.
	О, постепенно
	отиващия си човек.
	Кому е нужна
	постепенността
	на хората
	или на нас,
	за да си вземем
	сбогом
	с толкова безразличие,
	със оня който си отива
	постепенно,
	съпроводен
	с усмивки изгорени
	от цигари,
	с ръце
	безкрайно уморени
	от сбогуване
	със безразличие
	което няма място
	във живота ни.
P$
