P>
	В моя занаят или изкуство,
	упражнявано в среднощен мрак,
	в който само месецът се пени,
	а пък влюбените са в кревата
	с всичките си мъки и неволи,
	аз се бъхтя чак до птичи зрак
	не за славата или софрата,
	или за вълшебнически роли
	върху сребърни сияйни сцепи,
	а за тези надници безценни
	на най-съкровеното им чувство.

	Не на гордостта за злото блудство
	аз от месеца оставям знак
	върху тези страници развени,
	ни за мъртвите до небесата
	с всички техни псалми и престоли,
	а за влюбените с куп неволи
	във прегръдка и с неизплатени
	надници признания за мен и
	моя занаят или изкуство.
P$
