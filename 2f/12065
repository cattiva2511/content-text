P>
	— Момиче, момиче,
	гиди, мряна рибо!
	Не стой срещу мене,
	изгорех за тебе,
	като лен за вода,
	босилек за роса.
	— Гори, либе, гори,
	гори, та изгори,
	и аз така гора,
	нема що да стора.
	Мойта стара майка,
	първа ми душманка!
	На вода да ида,
	либе да си вида —
	и тя след мен иде,
	вода да налейе,
	че сме изгореле
	се за пуста вода.
	В градина да вляза,
	цвете да набера,
	китка да увия,
	либе да накитя —
	и тя след мен иде,
	в градина да влезе,
	цвете да полива,
	зехир да подлива.
P$
