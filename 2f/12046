P>
	Родолюб съм, родолюб съм, —
	кланяй са пред мене,
	моли ми са като на бог,
	клякай на колене!
	Родолюб съм, родолюб съм, —
	тряба да ма храниш,
	от неволи, от теглила
	тряба да ма браниш!
	Родолюб съм, родолюб съм, —
	ща ям на готово,
	не ща да знам, що е хорско
	и що е попово!
	Родолюб съм, родолюб съм, —
	давайте ми сички;
	развежете кесиите
	и бройте жълтички!
	Родолюб съм, родолюб съм, —
	дай ми и жена си;
	ако това ти е тежко,
	то ми дай сестра си!
	Родолюб съм, родолюб съм, —
	азе ща говора;
	а ти мълчи и въздишай,
	да не ядеш кола!
P$
