P>
	Изстива медлено кръвта
	и слънцето изгубва сили;
	под бързите автомобили
	изхвръкват птички и листа.
	Отново скитам аз невесел.
	Какво ще кажеш ти, сърце?
	Тя е все тази скръбна есен
	и тук, в Париж, на Ке Волтер.
	Картината е все една:
	вида й тъжен не изменят
	ни плаващите върху Сена
	широки маслени петна,
	ни мостовете, чийто свод е
	опушван вечно от дима
	на толкоз много параходи,
	нито крайбрежната стена,
	където тоди миг във здрача
	седи разчорлено момче
	и гледа как до него скача
	на две нозе едно врабче.
	Трепери голото дърво,
	разтърсвано невем от спазми,
	и моето сърце е празно
	като напуснато гнездо.
	Какво да искам? Вехне всичко:
	и сенчестите дървеса,
	и книгите на букиниста.
	Шуми стъмената река
	и като времето тече;
	би казал, с нея ще отплуват
	стената, зданията, Лувър,
	момчето, сивото врабче.

@@	1930 г.
P$
