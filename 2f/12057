P>
	Янка през гора вървеше,
	със крушев листец свиреше
	и на гората думаше:
	— Горо ле, горо зелена,
	и ти, водице студена!
	Вижда ли, горо, хайдути,
	Кара Танаса войвода,
	из тебе, горо, да ходи
	и мойто братче да води?
	Птичка изпище в осойе:
	— Янка ле, булка хубава!
	Защо си толкоз хубава,
	кога си така глупава?
	Ако би гора думала,
	не би я секли дървари,
	не би я пасли овчари,
	не би тя крила хайдути
	под своя бука зелена!
	Още пиленце пееше,
	ето че иде дружина;
	Кара Танас я водеше,
	Иванчо байряк носеше;
	дълги им пушки на рамо,
	златен ятаган на пояс,
	от чисто злато паласки
	и двойки пъстри пищови —
	не можеш да ги познаеш
	кой им е юнак войвода!
	Янка си отри сълзите,
	па ми се викна-провикна:
	— Горо ле, горо зелена!
	Я развий листе широко,
	изкарай клоне високо,
	направи сянка дебела,
	че имам братец хайдутин
	под твойте сенки да ходи,
	отбор юнаци да води,
	да сече наши душмани
	и цариградски султани!
P$
