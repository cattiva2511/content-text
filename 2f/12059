P>
	— Бене ле, пиле шарено,
	я ма не гледай в очите,
	не задавай ми ядове,
	ядове, либе, чемере,
	не убождай ми сърцето
	с твоите устни алени,
	че ще дружина остава
	навръх на Стара планина,
	на Троянската пътека,
	за твойта снага гиздава;
	че ще пушката променя
	за къща, за покъщнина;
	че ще пищове промена
	за два ми чифта биволе;
	че ще ножове променя
	за позлатено вретено.
	Бена войводи думаше:
	— Войводо, горско плашило,
	ако дружина оставиш,
	азе ща да та поведа,
	вов село ща да та заведа
	при жени и при бабички,
	да пееш „Друн, друн качура“,
	да шиеш ситни белушки,
	да седиш, да седянкуваш
	и да повиваш децата.
P$
