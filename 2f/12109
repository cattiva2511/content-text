P>
	Изпроводи го до кръстопътя
	и набожно го прекръсти пак,
	сляха устни — и със взор помътен
	го следя, докато падна мрак.

	Тръгна си най-после за дома
	стройната и хубава мома.

	Прекоси и мина през полетата,
	слезе на затихналия път.
	А като преди шумят дърветата
	и нивята в тъмнината спят.

	Но преди засмяната мома
	вечер връщаше ли се сама?

	И от скръб по него тя несетно
	неговия пръстен изтърва;
	трепнала, дири го дълго сетне
	низ пръстта и сухата трева.

	Де ще го намери в таз тъма
	плахата и горестна мома?

	Върна се без пръстен и разплакана.
	Пръстена забрави сутринта.
	Но напусто милия си чака тя
	ден и нощ на пътната врата.

	Без да иска, младата мома
	го обручи с хладната земя.

@@	1925 г.
P$
