P>
	В мрачините стремглаво политнал,
	с остър писък разсякъл просторите,
	разлюля моя дом като кораб
	и разтърси могъщо вратите.

	И с корава ръка по стъклата
	побеснял блъсна лудо прозореца
	и прозореца с трясък разтворил,
	вътре втурна се бурният вятър.

	Като острия смях на безумен
	се разсипа стъклото в следите му
	и зимния студ на горите
	бясно вятърът хвърли върху ми.

	По стената развя като знаме
	и размята високо завесата,
	и от бялата свещ ми отнесе
	като жълт и повехнал лист пламъка.

	Аз издигам с проклятие ръцете си
	и те срещам със тежко проклятие,
	повилнял и стремителен вятър,
	в леден камък превърнал сърцето ми.
P$
