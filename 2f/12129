P>
	Ти спираш с твойто пътно наметало,
	зад теб остава минатият лес;
	пред лудия ти поглед блясва бяло
	познатото заснежено поле.

	Небето и земята се проникват
	и ти напразно дириш кръгозор,
	така дълбок е този стар простор,
	че ти се иска сякаш да извикаш.

	Но не извикваш. Радостни очи
	запираш върху хълма снежен, дето
	две черни и оголени дървета
	отлитат в вис като два стълпа дим.

	Ти виждаш къщицата си — червена,
	невям заруменяла от студа,
	и пиеш въздуха като вода,
	и на сърцето ти отново става леко.

@@	1930 г.
P$
