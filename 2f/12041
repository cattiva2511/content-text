P>
	Боже мили, боже драги,
	смили се над нази,
	не оставай сяка краста
	честта ни да гази!
	Погледай ти какво прави
	Фенер с твойто стадо!
	С твойто име си играе
	и старо, и младо.
	Дервишин е твой местник,
	пастир е оланин;
	твойто тяло освещава
	еврей-базиргянин!
	За кръвта ти сяка душа
	по пет гроша дава;
	черковата не е нищо,
	освен млечна крава!
	Боже мили, боже драги,
	смили се над нази
	и не давай сяка краста
	честта ни да гази!
P$
