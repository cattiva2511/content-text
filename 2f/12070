P>
	Петко Ради пръстен даде,
	да го чака бяла Рада
	за година, за полвина.
	Не го чака бяла Рада,
	ни година, ни полвина,
	не го чака ден до пладне,
	най се Рада посгодила.
	Тамам Рада под венчило,
	дели Петко на вратата,
	на вратата със кривака.
	— Давай, Радке, що си зела —
	два пръстена позлатени,
	жълтиците с шиниците,
	имането с казаните,
	грошовете с кошовете!
	Радка Петку отговаря:
	— Имал си ги, давал си ги,
	нямала съм, земала съм!
P$
