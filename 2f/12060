P>
	Провикна се*, мома Бошнакиня:
	— Кой като мен девет годин ходил
	девет годин ходил със аскер на сефер!?
	Калпак кривях като дели-баши,
	сабя въртях като кеседжия;
	пушка носих, пушка арнаутска,
	коня яхах, коня вихрогоня.
	Бог да убий Софишкия паша,
	със него съм на баня ходила,
	та ме позна по бялото лице,
	та ме позна по тънкото кръстче;
	та поиска лице да целува,
	та поиска кръстче да ми кърше;
	та извадих сабя дамаскиня,
	та отрязах пашовата глава.
	Та възседнах коня вихрогоня,
	та забегнах във земя бошнашка.
	[* Първата част на всеки стих се повтаря.]
P$
