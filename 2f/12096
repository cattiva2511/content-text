P>
	Слушай, снощният шум зад вратите
	и това, що сме взели за вятъра,
	било тежкия звън на копитата
	и дълбокия глас на земята.

	Снощи скришом със коня преминал,
	неотседнал, погледнал в прозореца,
	въз стъклото дъхът му застинал,
	своя бял плащ захвърлил на двора.

	С тежък удар разтворил вратата,
	колко сила е имал, замахнал
	и забол: десет ножа под стряхата
	и един — във сърцето на татка.

	Ние — слабите — що сме му сторили?
	Няма татко ми вече да стане!
	На главата ти кацнала врана:
	майко! — черната кърпа отгоре.

@@	1925 г.
P$
