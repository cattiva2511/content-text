P>
	И ти си бил дете (почти не вярваш),
	и ти си имал къдри от злато;
	застанал бос, на глас си разговарял
	с обувките и детското палто.

	Следил си лястовиците, безгрижен
	си хвърлял книжни лястовици сам
	и си през счупени бутилки виждал
	червени хора, сини дървеса.

	Къде отиде времето, когато
	е крепнела невръстната душа,
	играла е със палавия вятър
	и е била сестра на вси неща?

	Годините растат и те затварят,
	и те зазиждат в твойта самота,
	врази ти стават старите другари
	и опустява медлено света.

@@	1927 г.
P$
