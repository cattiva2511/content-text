P>
D>
	На Иван Симеонов
D$

	Художникът искаше да нарисува вятъра,
		и рисуваше листа, които излизат лудо от
		пожълтялото дърво като искри от разпалван огън.
	Той искаше да нарисува вятъра,
		и рисуваше как се струи и проблясва тревата
		в ливадата.
	Той искаше да нарисува вятъра,
		и рисуваше облаци, пръснати в паническо
		бягство по небето.
	Художникът искаше да нарисува вятъра,
		и виждаше винаги, че рисува друго.

@@	1977 г.
P$
