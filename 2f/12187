P>
	наивно е
	да вярваш, че поезията ще спаси света.
	Все едно е да хвърлиш бучка захар
	в клетката на тигъра
	и да очакваш да ти чете Шекспир.
	Надебелял — от собствената си вяра —
	свириш като локомотив,
	докато тълпата те смачка
	и заеме мястото ти.

	Казват: сънищата били незаконни деца
	на истината.
	Спомням си абсурдната партия шах,
	в която оня луд местеше фигурите
	като първо жертваше конете,
	а зяпачите го аплодираха…
P$
