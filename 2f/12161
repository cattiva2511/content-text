P>
	Сънят е портата едничка, през която
	умрелите при живите дохождат.
	Ти влизаш и до мене сядаш бавно.
	Аз пръстена със лявата ръка прикривам.
	Седиш с усмивка върху устните: ти знаеш.
	Не, не, това и другото не ни разделят,
	ний пак сме заедно и си говорим.
	Ах, как е сладостно това, и тъжно!
	Но изведнъж, навън заслушана, ти ставаш
	и мълком тръгваш, както в миналите нощи.
	Не си отивай! Ден, не ме събуждай още!

@@	1974 г.
P$
