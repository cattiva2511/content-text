P>
	Тоя пролетен дъжд сякаш пада,
	само дето гори светлина.
	Колко много трептящи звена
	над потоците, локвите, вадите!

	Ето нощ на небесния склон.
	Опустяха съвсем тротоарите.
	Мигар цялата нощ ще прекарам
	под заслона на тоя балкон?

	Като струни струите звучат
	и без полъх, без птици, без вятър
	се люлеят и пеят дърветата,
	а светлее вечерния път.

	Аз забравям и пътя и хижите;
	аз забравям скръбта; и една
	от небето дошла хладина
	ми измива лицето от грижите.
P$
