P>
	Заплакала е гората,
	гората и планината,
	заради Индже войвода:
	— Де да е Индже да дойде,
	да развесели гората,
	гората и планината!
	Отде я зачу Инджето,
	та па на Коля думаше:
	— Кольо ле, баш байряктарин,
	развивай, Кольо, байряци,
	поведи, Кольо, юнаци,
	към висок баир Бакаджик,
	към тая Стара планина,
	да развеселим гората,
	гората и планината.
	Кольо е развил байряци,
	Кольо е повел юнаци,
	все със агнешки калпаци,
	та па се викна, провикна:
	— Я върви напред, дружино,
	да развеселим гората;
	за юнак не са седенки,
	ни ситно хоро в Дъбене!
P$
