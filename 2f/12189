P>
	Заслепен от фаровете
		в яслата на Балканите,
	където морето шурти
		в клозета на кръчмата,
	откъртваш дъска от оградата
		и правиш корабче,
	слагаш шапка със семена
		и ставаш търговец.
	Стига ти стотачка
	и редовни документи
		с турско или гръцко име:
	Ибрахим, Казалъки или Янис,
	само далече от брега ще узнаеш кой си.
	Европа е в съседния кораб. Поздрави я!
	Радиото от пристанището облизва пяната.
	Денят се плъзга по острието на ножа,
	без да се пореже.
P$
