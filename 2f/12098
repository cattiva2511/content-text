P>
	Зимен път, ти прекосваш пустинните
	и безбрежни долини от сняг.
	Две дълбоки бразди — верен знак,
	че по тебе кола е преминала.

	В тази зима със люти виелици
	кой е минал? Защо? Накъде?
	Кой е сложил зловещи следи
	въз снега на полетата бели?

	Под безкрайните вопли на вятъра,
	сред дълбока и глуха мъгла
	е преминала черна кола
	и са скърцали тук колелата й.

	Стари, мършави кранти са влачили
	пожълтял като восък мъртвец
	и във кръг като черен венец
	черни врани над него са грачили.

	Дървеса, сякаш след погребение
	вий се връщате в зимния път
	и жалейните дрехи висят
	по вашите клони сломени.

@@	1925 г.
P$
