P>
	Напразно ти кълнеш жестоката съдба
	и бедното тело осмиваш със злорадство:
	душа, ти свойта мощ и своето богатство
	на него, тленното, уви, дължиш все пак.

	Безумно не роптай, че бог те е затворил
	като бунтовница в нерадостната плът,
	без сетивата й от себе си навън
	не би излязла ти, монадо без прозорци!

	Ти властвуваш в света чрез тези сетива
	и хранена от тях, растеш и бързо крепнеш,
	докато тялото за теб покорно крее.

	Какво ще му дадеш в награда за това?
	Когато отлетиш във блясък и във слава,
	неблагодарнице, ти тук ще го оставиш!

@@	1927 г.
P$
