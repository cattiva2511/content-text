P>
	Тези които си правят гаргара от лайка пред лицето на войната
	тези които тичат със счупена лъжица подир пеперудите
	тези които си откършват парченца от ореола на светците
	тези които си бъркат в носа докато други копаят гробовете си
	тези които пускат водата в тоалетната за да не се чуе плача им
	тези които търсят в сметта зърна на нова религия
	тези които мечтаят за лимузини но ядат пържени картофи
	тези които се избавят от натрапчиви идеи чрез операция
	тези които не искат и да чуят за насилието
	все срамежливи музикални идеалисти
	които прочистват езика
	и не забелязват как града се издига над облаците
	и уринира в морето
	и как от парата слизат Хималаите
	заедно с куфари препълнени с парашутисти
	като разгорешена от страст ютия
	в мига когато цвърти мишле
	а невротизираните гори се отправят към санаториумите
	в часа на жалката търговия с бъдещето на народите
	в часа когато акциите изяждат песните
	а ние аплодирайки умираме.
P$
