P>
	Какво не правех, за да я забравя,
	но тя изпълваше ми всички мисли,
	привиждаше ми се на всеки ъгъл,
	явяваше ми се безспир насъне
	и в нощите безсънни беше с мене.
	В сърцето като бурен див порасла,
	не можех аз оттам да я изскубна.

	Реших тогава с друга да се свържа.
	Момичето бе ласкаво и мило
	и докато със него се разхождах,
	за първата и не помислях даже,
	но щом до стаята му го изпратех
	и слезех по скрибуцащата стълба,
	на портата я сварвах да ме чака.

	И тръгвах аз обезумял отново
	със първата, с едничката любима;
	и скитахме се ние чак до късно
	под редките запалени фенери,
	из улиците вече опустели,
	приказвахме си, смеехме се двама,
	безсилни да се разделиме.

	А срещаха ни късни минувачи
	и виждаха един особен момък
	със себе си на глас да разговаря
	и да се смее сам като безумен.

@@	1974 г.
P$
