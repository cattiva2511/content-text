P>
	Над тези стръмни стрехи от желязо
	и тези булеварди от асфалт
	поне един път няма ли да слезе
	снегът от небесата като бял
	и лъчезарен ангел? Аз не вярвам.
	Във този черен като въглен град
	ще бъде зимата наверно черна,
	незнайни — ангелите и снегът.
	И ако слезе някога, без жал
	жестоки ще го стъпкат със обувките си
	стражарите и проститутките,
	ще му почерни белите пера
	димът на гарите и на комините…

	Бял сняг ще има само във градините,
	където са играели деца.

@@	1929 г.
P$
