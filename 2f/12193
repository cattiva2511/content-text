P>
	Нехранимайковци петима,
	напили се като казаци снощи,
	принудихме с ножове ватмана,
	да кара като отминава всички спирки —
	да стигнем бързо крайния квартал.

	„Защо не пуснеш, Господи, по Дъмбовица
		океански параходи?
	Защо в Будещ летище не откриеш
		за Изтока и Запада?
	Защо ни караш, Господи, да се наливаме
		със изветряла бира,
	очите вперили във вентилатора — тиранин,
	въртящ железни перки застрашително
	под окадения таван на кръчмата,
	която със гнева си ще подпалим“.
P$
