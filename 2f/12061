P>
	Булка върви, булка върви през гора зелена,
	като върви, като върви, жално-милно плаче,
	жално-милно плаче, джанам, плаче и нарежда:
	„Черней, горо, черней, сестро, двама да чернейме,
	ти за твойте листи, горо, аз за първо либе.
	Тебе та е, горо-ле сестро, слана осланила,
	мене ма е, горо-ле сестро, мама оженила,
	мама оженила, горо-ле сестро, за лудо-младо либе.
	Нощя ходи, горо-ле сестро, по широко поле,
	деня ходи, горо-ле сестро, из дълбоки доли.
	Вечер иде, горо-ле сестро, армаган ми носи,
	армаган ми носи, горо-ле сестро, се кървави дрехи,
	се кървави дрехи, горо-ле сестро, се търговски глави.
	Черней горо, черней, сестро, двама да чернейме —
	ти за твойте листи, горо, аз за първо либе.
	Твойте листи, горо-ле сестро, пак щът да покарат,
	мойта младост, горо-ле сестро не ще се повърне.“
P$
