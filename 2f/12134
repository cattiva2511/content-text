P>
	Ти го чакаш от години цяли —
	чудото дохожда всеки час.
	Виж хамалина пред нас,
	който носи огледало.
	Той върви. И в огледалото израстват
	улици, къщя, стобори,
	а от дъното му светло идат хора
	и като от клетка птици автомобили изхвръкват бясно.
	В миг разлюшкват се площади:
	дървеса,
	стрехи и балкони падат.
	Блясват сини небеса.
	Ти не се учудвай, че хамалинът
	е приведен и върви едва!
	Носи той в ръцете си човешки цял един
	нов и дивен свят.

@@	1937 г.
P$
