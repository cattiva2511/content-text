P>
	И зимата ще ни затвори скоро.
	Ще падне сняг на нашите балкони.
	Напразно в пустотата бяла взорът
	картините на лятото ще гони.

	Тогаз, уединени, ще си спомним
	и таз разходка сетня в планината,
	това великолепие огромно
	от багри и от есенна позлата.

	И като гледаме в снега трохите
	и стъпките на бедните врачета,
	ще виждаме стената на елите
	и на брезите златните кубета.

	Мъглите зад прозореца ни зимен
	тогаз ще ни напомнят мълчаливи
	за въздуха мъглив и сякаш димен
	под буките оголени и сиви.

	Разравяйки червената жарава,
	ще бдим в нощта и паметта огреял,
	тоз огън шумата ще възкресява
	и стъпките ни шушнещи из нея.

	И нищо, че огнището ще стине
	и зиматта ще ни обгражда пуста,
	ще населиме нейните пустини
	със наште спомени и наште чувства.

@@	1965 г.
P$
