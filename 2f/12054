P>
	Да се провали Митрополия
	че се направи между два друма,
	между два друма, между два пътя:
	В един път върват млади пашовци,
	в другия върват черни Татари,
	всяки Татарин по коня йезди,
	по коня води, по роба кара,
	и напреде им до три синджиря,
	до три синджиря млади робини.
	В първия синджир мома Калина,
	в втория синджир мома Малина,
	в третия синджир сама буля им.
	Калина плаче, Малини дума:
	„Де щем, Малино, мама да видим?“
	Пак буля им ги разговаряше:
	„Мълчи, Калино, и ти, Малино,
	буля да плаче, буля да жели,
	че си оставя мъжкото дете,
	мъжкото дете в гора зелена,
	ненакърмено, неокъпано,
	неокъпано, нито кръстено —
	буля да плаче, буля да жели!
	Вази ще карат във Цариграда,
	че там си има от нашата вера,
	от нашата вера християнска,
	пак мен ще карат в татарска земя,
	чи там ни нема от наша вера,
	от нашата вера, от наша рода —
	буля да плаче, буля да жели!“
P$
