P>
	Зад храма — курник и два чувала зърно
	захвърлени светци от мрамор
	тиган пробит и загорял
	весталки откачени
	се жабурят с лайка

	Империята охка и се пука по шевовете
	а варварите бавничко настъпват
	не можеш да си пийнеш
	не можеш да напсуваш

	Исус седи върху корема майчин
	и слуша плочите на Пинк Флойд и Куин
	Спектакълът за Коледа ще се отложи
	кръводарителите са тъй много.
P$
