P>
	Вълко, Вълко, Вълко баш байряктар
	свивай байряк, дъжд да не го вали!
	— Нек го вали, огън да го гори!
	Ние бехме деветина брата:
	осемтина под байряк измрле
	добър господ и заради мене!
	Още Вълко това не изрекъл,
	пушка пукна из гора зелена,
	та удари Вълка в клето сърце;
	Вълко викна, та гората екна:
	— Ей ви вазе, ви вярна дружино,
	несете ме и занесете ме,
	занесете ме на път, на кръстопът,
	на крака ми байряка побийте,
	за байрякът коня ми вържете.
	Кой е младо — коня да возседне,
	да возседне тая враня коня,
	да понесе тоя кръстат байряк,
	да спомене Вълка баш байряктар.
P$
