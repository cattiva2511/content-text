P>
D>
	На Норберт Рандов
D$

	При входа по стените голи и студени
	катереше се сякаш стадо от елени:
	рога, еленови рога чак до тавана!
	Подрънкваше от стъпките ни порцелана.
	Редяха се салони мрачни и самотни
	с тапет от кожа на убитите животни.
	Тоз ден във този кралски замък на Саксония
	си бяха дали среща всичките сезони.
	И времето ежеминутно се менеше:
	ако в единия прозорец сняг валеше,
	във другия бе пролет, бляскаше тревата,
	във третия пак мрак, и облаци, и вятър
	лък правеше от дръжките на знамената.
	Последна беше стаята на Колвиц Кете.
	Излязохме. Видяхме слънцето да свети.

@@	1976 г.
P$
