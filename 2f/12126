P>
	Те бродят в този град прокажен
	без цел, превърнати на вещ,
	и вече своя вид зловещ
	самички не съзнават даже.

	Със поглед тъп и образ впаднал
	прекосват този свят засмян
	и носят на гърба си — гладни —
	меню на някой ресторан.

	И как е странно под това
	небе, изядено от пламък,
	да виждаш (случва се това)
	реклама да чете реклама.

	Човечество, спри да въздишаш,
	скрий лицемерните сълзи!
	Човек не ни е брат, а зид,
	на който се лепят афиши.

@@	1934 г.
P$
