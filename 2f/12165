P>
	Във църквата преди хилядолетие,
	тъй както туй запомнил е светът,
	витязи с окована в броня гръд
	погребали на своя крал сърцето.

	При блясналите свещи заиграват
	пред погледа ни светлина и мрак
	и сенките на миналото пак
	като че ли под свода оживяват.

	Но е практична ерата модерна
	и днес потомците на Отон там,
	на разкрач от свещения му храм,
	са построили свинеферма.

	Затуй и щом от древните руини
	изпъплихме във наште времена,
	ни сепна неочаквана воня…
	припадаше нощта, грухтяха свини.

@@	1976 г.
P$
