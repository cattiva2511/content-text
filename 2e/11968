P>
	Вятърът мелодия нежна нашепва
	за тайни надежди, изгаряща страст…
	Потънала в спомени душата се сепва —
	изпада отново в любовната власт…

	Две красиви очи ме изгарят,
	дълбаят безмилостно в моето сърце
	От допира нежен ръцете ми парят —
	така ми се иска мигът да поспре…

	Желая те много, копнежът е силен —
	ти на живота ми смисъла даваш
	Към теб съм толкова любеобвилен,
	но често ти хладна към мене оставаш…

	Виновен съм — защото те обичам,
	без да имам право на това…
	В съня си с обич твоето име аз изричам
	За мен си ти една мечта…
P$
