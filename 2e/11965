P>
	Отпускам тялото си във ръцете на нощта,
	до твоето — във ритъма любовен
	Изпивам твоя дъх с безумието на страстта,
	и ненаситен съм във порива греховен

	Сетивата ми се молят за наслада —
	за допира с пещта на твойта нежност
	Това е тя — жадувана награда
	Телата вкопчени са цяла вечност

	Изплъзваш се ти — влажна, уморена
	Ръцете ти отново ме обгръщат
	Задъхана пак влюбено изстена,
	и устните ти пак при моите се връщат

	Свещта угасна, но желанието не заспива
	Напука се от жажда пак душата
	До сутринта вулканът на страстта изстива,
	и нежно се докосват пак телата…
P$
