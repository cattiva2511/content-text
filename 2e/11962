P>
	Нощта пак се спуска — измамно интимна,
	гореща, безсрамна и мамещо нежна
	Отнейде изплува Луната невинна
	Потъвам в съня си — там пак ще те срещна…

	Гласът ти пак гали ухото ми, мила,
	и цялата нежност е в твойте очи…
	От любов и целувки оставам без сила,
	Луната ме милва със нежни лъчи

	Всяко докосване пали вулкани,
	изригва във гейзери бясно страстта
	Оставаме после за миг бездиханни,
	преди да потънем пак в нежността

	Събудих се потен, горещ и самотен
	Твоят образ отплува далече в нощта
	Летях сякаш в самолет безпилотен,
	отклонил се от курса си — към любовта
P$
