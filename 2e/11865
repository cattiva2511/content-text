P>
	Малък залез в душата ми пръска искри.
	Тъжен залез на вчерашна вяра.
	аз не искам да слушам познати лъжи,
	но не искам и теб да те няма.

	Във душата ми болка се бори с любов
	и отварят се минали рани.
	Избледняват чертите ти в изгрева нов,
	но отдавна те в мен са вчертани.

	Има пътища водещи много далеч.
	Има лодки от бриз разлюляни.
	Има пламък изгарящ ме в огнена пещ,
	но те няма до мен да застанеш.
P$
