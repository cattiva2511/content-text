P>
	Дали имам какво да ви кажа?
	Ако имам защо да мълча.
	Сред предсмъртни пророчества лазя
	и си търся насляпо смъртта.

	Ослепели крещят боговете
	и ми пращат от тъмното знак.
	Стръвно жънат души закърнели
	и ги връщат в първичния мрак.

	Осем малки кристала, примесени
	с капки кръв се топят и смърди
	на разбити копнежи и разуми
	и на гниещи свети земи.

	Има път, който води безсмислено
	до заключени с ярост врати.
	Има вяра, която по стръмното
	ме отвежда до голи скали.

	Има вятър промъкващ се в цепките
	на пропукана стара душа.
	Има пръсти разкъсващи вятъра
	като корабни бели платна.

	Има истини казани шепотно.
	Има рани, които кървят.
	Има толкова много за казване.
	Има устни, които мълчат.
P$
