P>
	Обмислям.
	Има варианти.
	Ще тропна с крак и знак ще дам с ръка.
	Ще сграбча времето за смешните тиранти
	и ултиматум ще му дам.

	Ще бъда смела
	и ще гледам строго.
	Ще се изправя срещу всеки труден час.
	Ще разчертая много точен график
	и хиляди задачи ще си дам.

	Ще имам вяра!
	Няма да си тръгна
	преди да съм изпила всеки дъх.
	Животът си ще изплета от радост,
	надежда, воля, сила, дух и плът.

	Обмислям.
	Още има време.
	Ще избера най-цветната съдба.
	А ако някой се опита да я вземе,
	срещу една усмивка ще я дам.
P$
