P>
	Откъсвам се.
	Излитам.
	Свобода.
	В небето няма
	знаци, кръстопъти.
	Оглеждам се.
	Измислям си дъга
	и всеки цвят
	наново пренаписвам.
	Край мен се носят
	шепнещи крила.
	Усещам се
	оловно натежала.
	Крилата ме понасят
	като свещ
	и гледат как
	от вятъра догарям.

	Изгубени са старите следи.
	По тялото си пиша нови карти,
	а после следвам ги докато всеки стих
	открие своята безсмъртна мантра.
P$
