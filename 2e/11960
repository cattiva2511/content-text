P>
	Всичко е любов, цветя, надежди —
	светлината в твоите очи
	И животът ни има нови одежди —
	изпълва ни с вяра в нашите мечти

	Всичко е смелост, стремеж, упоритост,
	и… душевна красота
	Ти събуди в мен душата на поета
	Ти запали и пожара на страстта

	Всичко е понякога неясно,
	плува в неизвестността
	Но пък не е ли прекрасно,
	да я няма вече тази страшна самота?

	Всичко е несигурно и сложно —
	така е устроен света
	Но пък няма нищо невъзможно
	за магията на любовта!
P$
