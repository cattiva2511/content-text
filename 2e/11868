P>
	Обичам града на разсъмване,
	потръпващ с дъха на мъглите,
	заслушан във птиците утринни,
	изливащи в песни душите.
	Обичам деня на разсъмване —
	безпаметен, чист и невинен,
	понесъл мечти и измами
	на път към рождение огнено.

	Обичам съня на разсъмване —
	ефирен, прозрачен, най-искрен,
	разкриващ пророчески истини
	и тайни отдавна изстинали.

	Зора като нож преминава,
	разсичаща нощи от дните.
	Светът с двойно име остава
	сред ранния здрач и мъглите.
P$
