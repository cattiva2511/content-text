P>
	Чашата на моето сърце
	много често бива полупразна.
	Без да питат парещи ръце
	си отливат от живота ми коварно.

	Често бързи, търсещи ръце
	ровят се във топлите ми чувства
	и крадат щастливите ми дни,
	вещи в обирджийското изкуство.

	А е трудно пак да заредиш
	старите разбити складове
	със кашони вяра и мечти
	и пакети искрени желания.

	Чашата на моето сърце
	много често други я изпиват.
	А пък аз, със двете си ръце,
	щом си тръгнат я измивам.
P$
