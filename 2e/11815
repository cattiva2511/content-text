P>
	Някой може би ме е мечтал,
	искал е да бъде моя сянка.
	Нощем във небето поглед взрял
	си е мислил, че за мен блести луната.

	Някой сигурно ме е копнял —
	разговори с мен си е измислял,
	плахо ме е търсил през деня
	и към мен е пращал всяка мисъл.

	Някой трябва да ме е желал —
	само мен, каквото и да става!
	Точно мен, каквато съм сега
	и, каквато бъдещето ме създава.

	Някой може би ме е мечтал
	скрито, без за миг да ми досажда.
	Без дори да ме е виждал досега
	знае си, че вече го очаквам.
P$
