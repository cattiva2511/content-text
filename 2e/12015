P>
D>
	(Из Хайне)
D$

	Имало едно куче, Брут го викали,
	да му дадат това име — право имали.
	За умът му, за дарът му всеки е знаял,
	от всекиго почит, слава наш Брут е имал.
	Търпение, постоянство — се му господ дал,
	между зверове, добици — първенство имал.
	Брут е верен, Брут е злато, Брут е образец.
	А хората са казвали: „На, Натан мъдрец!“
	Вярвал му е господарят, обичал го е,
	като свой брат и побратим той имал го е.
	Заслужил е наш Брут любов, заслужил е чест,
	в касапницата за месо ходил тоя пес.
	Касапинът му напълни коша чак докрай.
	Честни Брут го вземе в уста, мирно върви той
	по улиците. Носи овчо, носи свинско, носи телешко,
	ех, това почтено куче не е кучешко!
	Ако миризмата и да е била приятна, но не се харал
	От нея честни Брут: в душата си той стоик бил,
	не гледал той на костите, нито пък месото барал,
	и покупката цяла-целеничка дома донасял.
	Но и между кучетата, за нашето съжаление,
	(както и между нас) има безчувствени скотове,
	които са се отдали на плътско наслаждение
	и кои нямат нравствени начала — волове!
	Па да си отмъстят тия сокашки кучета
	на Брута, че той не приличал на техният еснаф,
	а честен бил — намислили тия палета
	да направят завера — нравът им бил гнуснав.
	И на, веднаж, когато Брут из дюкянът излязнал
	и отивал дома си полекичка с своят кош,
	всичкият тоя боклук на него изведнаж нападнал.
	Шаровци, Бельовци, Мурджовци, всеки, кой бил лош —
	и отнели от него тая плячка скъпа.
	Попадали по улицата телешки парчета.
	Нямал Брут сила да се бори с толкова врагове;
	нямал ни сопа —
	и делба се захванала между гладните кучета.
	Изпърво гледало на тях спокойно нашето Брутче,
	като истинско мъдро философче;
	най-после ядове го спопаднали,
	че тия урсузи така сладко лапат.
	И Брут дал воля на оскърбеното си сърце —
	и сам захванал да лапа кости и месце.

	_Морал_

	Що, Бруте, и ти? И ти, който беше толкова чист? —
	с наскърбена душа ще викне някой моралист.
	Ох, лошите примери всекиго ще да развратят!
	И даже Брут — образецът на четвероногите —
	не е праведен и честен; и той лапа сланина,
	като всяка скотина.
P$
