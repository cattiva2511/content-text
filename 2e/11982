P>
	Когато затворя очи се чувствам отнесен
	от бурния вихър на вълната любов
	Отново съм с теб във софийската есен
	И сърцата ни тръпнат от вечния зов

	„Аз твоя съм!“ казват очите прекрасни
	„Обичай ме и завинаги ти мой бъди“
	Телата се сливат в прегръдките страстни
	А устните жадни оставят следи

	Целуваш ме дълго, без дъх пак оставам
	Не спирам да пия любовен нектар
	Аз, щастие мое, не те заслужавам
	и твоята обич — безценния дар…
P$
