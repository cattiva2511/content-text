P>
	Пийте, пийте приятели, нека
	се разлива пелин до зори.
	Всяка мисъл да бъде пътека
	и до гроба във нас да гори!

	Вдигам тост за успехите наши
	извоювани с болка и пот.
	Претворили в сълзи и надежди
	тази кратка измама: живот.

	Вдигам тост за забравени чувства,
	оцеляли в машинния век.
	За случайния миг, сред компютри
	Да намериш отново ЧОВЕК.

	Да почустваш оная тревога,
	дето тайно в съня ти трепти.
	Да изгаряш в сълза и усмивка
	уязвим за любов и мечти…

	Нека пием за днес и за утре,
	за ЧОВЕЦИТЕ в шепа народ,
	на които дължим да е вечна
	таз прекрасна измама: живот!
P$
