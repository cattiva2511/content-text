P>
	Самота ли долавям в очите ти?
	Всъщност ти не си точно самотна.
	Ти си мъничка жива жена.
	Ти си мъничка, жива, свободна.
	Но не знаеш как се лети
	и не знаеш как се умира.
	В самотата си вечно вървиш
	и си чисто и просто щастлива.
	Мила, малка, безсмъртна жена,
	не отвръщай от мене очите си.
	Аз не искам да виждаш света
	и не искам да виждаш цените му.
	Той очите ти ще прогори.
	Ще ти вземе във миг самотата
	и тогава ще бъдеш жена
	преоткрила света и нещата.
	Но изгубила тихо душата си.
P$
