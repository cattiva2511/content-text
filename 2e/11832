P>
	Навън трещи електрическа буря свирепа.
	Противно на нейните електро-полета
	любовта, която ме изгаря
	избира винаги най-трудните
	за покоряване пътища
	и неотклонно се тътри по тях.

	Навън се вихри електрическа пяна.
	Аз от любовта си горчиво пияна
	опитвам безуспешно да се скрия
	като плътно затворя очи.
	Но любовта ми инатлива,
	когато път навътре не открива
	дълбае с чук и длето
	в сърцето ми пробойни алчни.

	Любовта ми иска да ме хване
	и да изяде глада.
P$
