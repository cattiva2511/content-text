P>
	Тази нощ ще дойда в твоя сън,
	когато ще си топла и сама,
	когато пролетният дъжд ръми навън —
	безброй целувки ще ти донеса…

	Страхувам се — отдалечаваш се от мен
	Невидимата нишка между нас линее
	Но аз към теб все тъй съм устремен,
	и любовта в сърцата ни живее…

	Любима, усмихни се — ще се върна!
	Ще има пак целувки бездиханни
	Със цялата си нежност пак ще те прегърна,
	и ще се затворят всички стари рани

	Недей, не мога с теб да се сбогувам!
	Кой може на сърцето да нарежда?
	Аз коленича и целувам
	заглъхващите стъпки на надежда…
P$
