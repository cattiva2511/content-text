P>
	Не поглеждай в очите ми
	ако си сам и тъгуваш.
	Не откривай във тях надежда и плам.
	Не търси във сърцето ми
	жажда, любов и закрила —
	аз не искам на теб да ги дам.
	Не ограбвай душата ми,
	както отдавна го правиш —
	много скоро ще ме убиеш така.
	И не искай от мен да се взирам
	във земните грижи —
	аз не искам да виждам това.
	Не заплитай с ръката си грозна
	косата ми весела.
	Не обгръщай съня ми в мъгла.
	Не убивай душата ми,
	както отдавна го правиш.
	Аз не искам така да умра!
P$
