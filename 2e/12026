P>
	„Слава, слава, искам слава“!
	казал горди Рим,
	и Сципион коли, пали, —
	над Картаген дим.
	„Слава, слава, искам слава“!
	казал Амурат,
	и хиляди жертви гази
	под свойят хат.
	„Слава, слава, искам слава“!
	казал Бонапарт,
	и гори возток и запад,
	се пали Марат.
	„Слава, слава, искам слава“!
	казва дядо Пий, —
	„ако искаш да та кълна,
	то ела ма бий“.
	„Слава, слава, искам слава“!
	говори кир Нил,
	па Акифу за оланин
	агне подарил.
	„Слава, слава, искам слава“!
	и Дорчо казал,
	па за пари и за жени
	майка си продал.
	А славата, мой ти брате,
	в кръчмата седи —
	напила са, па си шепне:
	„Хорски суети“!
P$
