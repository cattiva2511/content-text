P>
	Тишината е около мен — тя ме обгръща
	Запълва тя всичко — отнема дъха ми
	Сетивата крещят в мълчаливата къща,
	и с писъка свой заглушават гласа ми

	Не мога да мисля, аз плувам в безкрая —
	отвъд хоризонта на мойте надежди
	Дали съм буден или сънувам не зная —
	към мене ти идваш във бели одежди

	Като пролетен бриз любовта ти ме гали…
	твоят шепот уби тишината
	Със твоите устни пожара запали,
	и в пламъка буен изгоря ми душата
P$
