P>
	Денят не е различен ден.
	Ти просто си безмерно жива.
	Ти — смела, дишаща и дива
	над мен протягаш меч студен.

	Денят е пълен с чудеса.
	Ти имаш чудно просветление —
	светът е ничие владение,
	освен на нашите деца.

	Денят отваря в нас врати.
	Ти много нощи си видяла.
	Ти светлината би познала
	ако си имаше очи.

	Не е различен този ден.
	Аз днес със теб се запознавам.
	И в знак на обич ти дарявам
	единственото свое — мен.
P$
