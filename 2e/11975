P>
	Тихо вятърът нашепва
	мелодията нежна във нощта
	И твоята липса пак болезнено отеква
	във моята измъчена душа

	Защо не мога да обхвана с длани
	сериозното ти винаги лице?
	Защо ми причиняваш рани,
	и пак дълбаеш в моето сърце?

	Дали ще можем някога да бъдем
	един до друг пред хора и закон?
	Или безмилостно осъден,
	ще бъда точка аз на твоя фон?

	Прекрасна си — в душата и сърцето,
	и взе във плен ти моето сърце
	Обичам те със чистотата на детето
	Оставям се във твоите ръце
P$
