P>
	Аз обичам внезапния пролетен дъжд
	Той със сребърни нишки ме свързва със теб
	Ти от мрака изплуваш пред мен изведнъж
	Аз стоя, аз стоя и без думи те гледам

	Но към теб щом протегна ръце
	туй видение приказно мигом изчезва
	И с пламтящо от болка неясно сърце
	аз политам надолу към някаква бездна

	Само бисерни капки притихват в дланта
	и ми носят реалност със свойта прохлада
	Аз си мисля — защо на дъжда песента,
	тая весела песен е тъй безпощадна…
P$
