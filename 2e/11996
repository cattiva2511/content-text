P>
	Не трябваше да идваш ти при мен…
	Пред моя праг не биваше да спираш
	В душата ми — душата на поет,
	не чезне нищо, нищо не умира

	Веднъж запален огънят пламти,
	и страшно е да бъдеш сред пожара
	А съвестта неистово крещи,
	превърнала утехата в кошмари

	Поетите са странни, луди, зли!
	Или добри… и най-добри от всички!
	Но късно е да казвам „Пожали!“
	И кажа ли го, то ще е на срички…

	Щастлива бях и може би съм пак,
	но бурята в душата ми не спира…
	Прекрасно е, че спря до моя праг!
	Без този грях поетите умират
P$
