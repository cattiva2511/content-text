P>
	Дали изправена сред звук
	на хиляди щурци
	изпитвам повече тъга
	по миналите дни
	или по бъдещите?

	Дали сред ширнало море
	от глог и лавандула
	мечтая волно да летя
	или сред тях да плувам?

	Дали в очите на дете
	надзъртам с жадна ревност
	или отправям взор далеч
	към стара славна крепост?

	Дали в разпръснат аромат
	на диви нощни билки
	усещам чист лечебен хлад
	и виждам рой светулки?

	Дали пред мен стои светът
	изплетен от досада
	или се спуска тъканта
	на приказна армада?

	Дали сънувам в самота
	или наяве дишам?
	Дали да вярвам в теб не знам,
	дали да те обичам.?
P$
