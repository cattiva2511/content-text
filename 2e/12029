P>
	Баба баби говорила:
	"Слушай, сестро, мойта реч!
	Със реформи и със правди
	не щеш идеш надалеч.
	Обещавай колко можеш,
	ала нищо не прави;
	затъпявай свойте деца
	и слепи ги остави.
	Ако можеш, ти ги скарай,
	да са гризат по цял ден;
	а ти живей, над тях владай!
	Земи пример бар от мен!
	Азе имам два юнака,
	що подпират мойят плет…
	Андрашия и Деака
	не щеш найдеш по цял свет!
	Избери си и ти таквиз
	шарлатане, подлеци,
	па избери за свой девиз:
	„Правата са мъртвеци“!
	Баба баби отговаря:
	„Слушам, сестро, твойят глас,
	ала нищо не помага, —
	наблизава смърни час!
	Надеях са на Алия,
	да ми царство нареди,
	а той прави поразия
	със фенерските бради!
	Не помага ни Андраши,
	не помага ни Фуад!
	Хайде, сестро, приготви са
	или за рай, или в ад“.
P$
