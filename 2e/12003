P>
	Като пред странно божество
	стоя пред теб изправена, трептяща
	Шептяща нещо, май че за любов
	със остарели и банални фрази…

	А ти си нов, различен, пълен с плам,
	и аз изгарям в твоята прегръдка,
	в блестящия олтар на твоя храм —
	тогава да си жертва тъй е сладко.

	А някъде далеч искрят поля
	на чужди храмове с по-бляскави олтари…
	Но аз нехая, „Любя те“ — шептя
	пред твоя образ в щастие изгарям…
P$
