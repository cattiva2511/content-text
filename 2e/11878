P>
	Осмелих се попитам
	тегнещите небеса
	имат ли за мене вятър
	и крила.

	Причиних си светли болки
	в търсене на нов мираж.
	Осмелих се да помоля
	слънцето за вечна власт.

	Осъзнах съвсем неволно
	мъдростите на света.
	Пренаписах песента си
	и си дадох свобода.

	Тихо,
	в тъмни полунощи,
	бях безстрашна и добра.
	Взех на заем чужда вяра
	и душа.

	Нежно сключих топли длани
	около добрата нощ.
	Плаках.
	Вярвах.
	Преоткривах.

	Осмелих се да съм бог.
@@	29.06.2007
P$
