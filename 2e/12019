P>
D>
	(Из Яковенка)
D$

	Ниво, моя, ниво,
	ниво позлатена!
	Кой ще да те оре,
	нивичко свещена?

	Обрасла си, ниво,
	с търне и буряни;
	ровена, копана —
	от върли душмани.

	Или са те, ниво,
	синове презрели,
	с емижи, с черясла,
	с плугът не орали?

	Братя мои мили,
	вий, юнаци славни!
	Орете, засейте
	свойта света нива!

	Засейте я гъсто
	с чиста света правда,
	ваше дребно семе
	не ще е напусто.

	Света дума „правда“
	ще расте, ще зрее…
	Вечна му е памет,
	който я посее.
P$
