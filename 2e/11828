P>
	Една единствена
	далечна пясъчна пътека
	пресича този хълм.
	Блести и свети зад горите
	син мираж.
	Промъква се в очите на поета
	надежда и вина.

	На запад слънцето пропада
	под гневната обсада на нощта.
	Поетът има свойта вяра
	и пламенно безсмъртната душа.

	Отминали са нощите свирепи
	на пагубно покварения свят.
	В душата нова вяра свети.
	И нов мираж.

	Последен оцелял поет
	света сънува.
	Светът живее във съня
	и нежно го убива.
P$
