P>
	Не и в тази,
	която изпитвах някога към теб.
	Не и в тази,
	която събира хората до края на дните им —
	и в безлунните нощи, и в неслънчевите дни,
	в болката и в радостта, в полета и в падението.

	Не и в тази,
	която те кара да желаеш цял живот
	да държиш ръцете на един човек,
	да заспиваш до него всяка нощ.
	Да го търсиш в цялото си отредено време на земята
	и дори да го намериш,
	той да не те обича по същия начин.

	Тази любов,
	която те зарежда с желанието да го слушаш
	безкрайни часове, да вярваш в него и да знаеш,
	че и двата ви живота взети заедно
	няма да ви стигнат.
	Да жадуваш вечно прегръдките му
	и нищо земно да не ви разделя.

	Онази любов,
	която те кара да плачеш,
	когато го изпращаш с дъжда,
	която ви закриля,
	докато танцувате върху лунната светлина.

	Онази любов,
	за която не трябват думи, а само вдъхновение…
	И когато е така — светът е само за двама.
	Тя е света…

	Любовта,
	за която се хвърляш в огъня,
	за която си готов на всичко.
	Тази любов не е за хората — тя е изцяло магия…
	Не зная дали ти или аз ще я срещнем някога.
	Ти вярваш в нея.
	Аз — не.

	А обичала ли си някога така?
	Така, че нищо да не може да спре
	полетът към този, когото обичаш?
	Обичала ли си с тази любов?
	Кълняла ли си се с всички думи и във всичко?
	Крещяла ли си от болка?
	Умирала ли си с мълчанието?
	Молила ли си се на колене
	да те пощадят — теб и тази любов?

	Аз обичах някога така.
	Ала сега всичко е минало.
	Не вярвам в тази любов!
	А друга няма…
P$
