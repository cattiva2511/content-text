P>
	Не мога да заспя, духът ми пак се рее,
	опиянен от твойта красота
	Очи затварям — чакам образа ти да изгрее,
	и да запълни тази страшна самота

	Боли, понякога така боли…
	когато си до мен, а всъщност си далеч от мене
	Ти мислиш си за другия, нали?
	А аз — за мен ти просто нямаш време

	Така завиждам на човека,
	за който чувствата са някаква шега
	Щастлив е той — със участ лека,
	а любовта за него е игра

	Физическата болка лесно преминава
	Душевната понякога те мъчи до смъртта
	И след нея нищо не остава —
	безмилостен палач е любовта
P$
