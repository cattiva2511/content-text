P>
	Когато си до мен, усещам шепота на вятъра,
	уханието на дървета и цветя
	Пренасям се под купола на шатъра,
	във който са събрани всички чудеса

	Когато си до мен, ме изпълва тиха радост,
	забравям всичко лошо на света
	Издигам се на гребена на вечна младост,
	политам на вълните на страстта

	Когато си до мен, аз всичко мога —
	дори и невъзможните неща
	Присъствието ти за мен е дрога —
	вълшебен еликсир на любовта

	Когато си до мен, е толкова красиво —
	ръцете ти излъчват топлина
	Забравям ежедневието сиво,
	превръщам се в море на нежността…
P$
