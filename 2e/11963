P>
	Слънчице нежно над мен се надвесва,
	и милва ме с пъстри лъчи
	Огън в очите ми бързо проблесна,
	и шеметно после се скри…


	Безумен съм — защото те обичам,
	и вихрено танцувам с любовта
	Насън и наяве аз все към тебе тичам
	Към теб аз шеметно летя…


	Изгубих чувство за реалност —
	сърцето ми щастливо разцъфтя
	Във сладката си лудост се потапям,
	и нежно, тайнствено шептя…


	Ти за мен си всичко свято —
	ти си моята мечта
	Ти си блясъка в очите, топлината,
	палавата нежност и смеха…
P$
