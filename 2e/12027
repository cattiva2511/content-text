P>
	Пролет дойде и пиленце
	по Балканът пее;
	зеленее са тревица,
	слива са белее;
	а Мургаш е още черна,
	като черна врана,
	тя жалостно и печално
	гледа кам Балкана,
	па му казва: „Ох, Балкане,
	побратиме верни!
	Темнее ми пред очите,
	дните ми са черни!
	Аз не мога и за напред
	да търпа неволи
	и да гледам как турчинът
	детето ми коли;
	аз не искам и за напред
	мирно да робувам, —
	за свобода, за щастие
	само да бълнувам…
	Не вярвам аз, че молитва
	ще спаси раята:
	свободата не ще екзарх,
	иска Караджата“.
P$
