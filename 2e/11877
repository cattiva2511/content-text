P>
	Когато си просто човек
	е толкова страшно да плачеш,
	че на душата ти живия плет
	някакъв странник прескочил,

	че стъпкал лехите със рози
	и слънцето скрил във дланта си,
	а после си тръгнал без сбогом
	и те оставил в скръбта ти.

	А щом си останал един,
	невзрачно и малко човече
	тогава защо ти е плет
	и рози защо са ти вече?

	Нима е приятно да имаш
	градина, в която си сам,
	където самотно си дишаш
	и си като в капан?

	Когато си просто човек,
	недей да изграждаш прегради
	или всеки отбил се при теб
	ще трябва да ги прегази
P$
