P>
#	І.

	Нищо не бе тъй лесно,
	както да подрънкваш червата
	на нашата епоха. Както да приемеш,
	че други ще измият дограмата,
	стъклата — и по този начин
	цялата вселена.

#	ІІ.

	Госпожата, която се правеше на солистка
	в оня женски оркестър
	— през 1936, годината на урагана —
	представлява сега комбайн от очила и страх
	под властта на светофарите,
	сприятелени единствено
	с моторните превозни средства.
	Старицата.

#	ІІІ.

	Търговецът на коне се качва в автобуса
	с ботуши, познали калта. По всяко време
	той говори за животни: бикове с минотавърска ярост,
	коне, които прелитат през наводнения, крави
	дълги по петдесет литра. Търговецът
	на топла кръв, дребният продавач на животни.

	Госпожата също влиза в автобуса.

	Да си живял — то било огромен спомен.
P$
