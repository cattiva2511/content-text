P>
	— Какво гробище е това?
	— Това е автомобилно гробище.
	Тук почива моят Шевролет, ръждясва тук моят Буик.
	Вятърът разсипва праха на Америка.
	— Какво гробище е това?
	— Това е гробище като всяко друго.
	Под щурците и моравата почива моят баща.
	И мечти. И стари спомени за долари.
	— Какво гробище е това?
	— Това е гробище на убитите във войната.
	Войниците дочуват усмивки на деца,
	но няма с какво да им се усмихнат.
	— Какво гробище е това?
	— Това е гробище за бели хора.
	Това е гробище за негри.
	Това е гробище за евреи.
	— Какво гробище е това?
	— Как да си обясним, че сме живи?
	Всеки ден в Америка умират пет хиляди души
	и въпреки всичко сме тука, туристи,
	и питаме все за едни и същи неща.
P$
