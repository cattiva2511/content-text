P>
	С Кецалкоатъл започна потеклото на изкуството, на занаятите.
	Извисени бяха неговите къщи:
	една бе от изумруди, друга от злато,
	четвърта от червен седеф, пета от раковини,
	Имаше една къща със стени от тюркоази
	и една от кецалови пера.
	[…]
	Всичко това бе богатство,
	тънки и уханни ястия се ядяха, имаше всякакви ядива.
	Казват, че тиквите били безкрайно големи,
	колкото за четири прегръдки, и някои били съвършено кръгли.
	И царевичните мамули били дълги
	като дръжките на хромелите
	и хората ги обхващали с две ръце.
	И листата на цвеклото били толкова високи,
	че растели като палми.
	Също така там растял различен памук:
	червен, жълт, розов, виолетов, светлозелен, син,
	тъмнозелен, оранжев, възчервен,
	пурпурен, ален, кехлибарен.
	Всичкият този памук така си е растял обагрен,
	никой не го е боядисвал.
	И всякакви птици с най-хубави окраски
	живеели там: дъждовници, кецали, птици черно-жълти,
	и прекрасните червени птици с дълги шии.
	И също така всякакви птици с красиви трели,
	птици с най-красиви гласове.
	И всякакви скъпоценни камъни: яспис.
	И златото не се ценеше — толкова много злато имаше.
	А що се отнася до какаото, то бе най-хубавото,
	и навсякъде имаше какаови храсти.
	Никога обитателите на Тула не изпитваха нужда от нищо,
	бяха те постоянно щастливи и постоянно доволни.
	Нищо не липсваше в къщите им.
	С онези мамули, които не се пълнеха добре,
	кладяха огън да си топлят водата.
P$
