P>
	От ден на ден мъртвите стават все по-непокорни.

	По-рано с тях бе лесно —
	един им венец, едно им цвете,
	възхвала на делата им по списък дълъг,
	възпоминание за земите на родината,
	знаменити сенки,
	чудовищен мрамор…

	Трупът остава после в паметта
	сякаш до живите се нарежда
	и тръгва след нашата стара музика.

	Но сега?
	Сега мъртвите са други
	в сравнение с преди.
	Днес те изглеждат иронични,
	те задават въпроси.
	Дори май си дават сметка,
	че всеки път са повече от живите.
P$
