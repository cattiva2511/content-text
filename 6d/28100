P>
	Защо не те назовавам повече с горчивата
	и влажна болка, която узрява.
	Защо мога единствено да отворя очи,
	за един миг само, за един миг само, за един миг.
	Защо на пощата се отказвам от своето име
	и защо гълъбите падат, щом долетят.
	Защо насън чувам музика и я следвам,
	и буден чувам музика и я следвам.
	Защо не ми стига плача, не ми стига, ясно, че не стига,
	и пълня нощта с незаконородени деца.
	Сякаш цялата голота влиза в една дума
	и се облича в символи от приятели скъпи и мъртви.
	С езика, с който облизвам хляба, се оплаквам
	от звънките и диви имена на улиците.
	Вдигам от столовете въоръжени слова — не струват.
	Разполагам с мелодии. Къде са пръстите.
	Обувам се, тръгвам — и никъде не стигам.
	Срещам огледала, карти и подобни букви,
	едно дърво понякога — да го приближа и да се
	загледам.
	Защо болката е така жестока без повод и без окова.
	Когато отварям врата, изглежда, че тръгвам завинаги,
	тръгвам от гърбове
	и се наместват последните улици,
	евкалиптите,
	мостът Караско, летището
	през нощта —
				в часа на казармените дискотеки.
P$
