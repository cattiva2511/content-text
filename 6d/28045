P>
	Не можа смъртта да ме победи.
	Борих се и живях. Тяло неуморимо
	срещу душа. В белия полет
	на деня.
	При руините на Троя писах:
	„Всичко е любов или смърт“ —
	и оттогава не познавам
	почивка. Казах в Рим:
	„Няма богове, има време“ —
	и оттогава не познавам
	изкупление. Млъкнах в Испания,
	защото гласът на гнева
	към забрава ме позова
	със страстите ми, с ропота, с кръвта.
	Оттогава не е стихвал
	пожарът.
	На героя
	за почивка му служи далечна
	земя. Възпявах свежа трева,
	както пчелата прашеца по своите клепачи.
	Не се предавам,
	искам всеки ден да живея
	в някаква битка, макар и последна.

	Моето сърце се сражава с морето.
P$
