P>
E>
	„Орах в морето…“
@	Боливар
E$

	Само сянка мършава като дърво без клони.
	Само бледен лоб. И очи бездънни.
	Само сянка пъргава, нервна, дребна…
	Като всички сенки тя трептеше.

	Бе безкрайна сянка и народ безкраен.

	Цял народ с бавни селяни андински,
	с празнични равнинци, мъжествени и храбри,
	с мулати сърдечни и с къдрокоси негри,
	с бронзови и обветрени рибари метиси,
	с твърди в изпитни войници;
	народ шегаджия,
	гениален, ленив и маларичен.
	Бе безкрайна сянка и народ безкраен.
	Мъртва сянка днес, но нейната мъзга
	мина и премина в хиляди гори човешки.
	И тръби буреносни,
	и тъпани раззинати, и пиколи военни
	цъфнаха под много небеса.
	Не успяха бронзът и мраморът да разплавят
	тази живителна мъртва сянка,
	защото бурята не може да се укроти.

	Мъртва сянка днес у жив народ,
	същият народ и същата природа,
	същия хляб преживя, същите горчивини.
	Народ, който от изгрев-слънце по пътищата преследва
	това, което сянката бе търсила с години.
	Мъртва сянка днес, но жив народ!
	Народ на път и с поглед вперен
	в знамето, което сянката развя.

	Оранта никога не е била напразна.
	Дори и да ореш в морето.
P$
