P>
	Щом изсъхне корена на 13 аау катун*,
	[* Според календара на маите 13 аау катун съвпада с периода 1520–1539 г. (Б.пр.)]
	ще прогледне тогава Ица
	и ще види тогава там, в Танках,
	знака на Господаря, Единствен Бог.
	Той ще дойде. Върху всички народи
	корабът му ще светне и тогава
	цялата земя ще се озари.
	Господарю, надеждата свърши,
	свърши и завистта, защото
	на този ден вестоносецът е дошъл.
	О, Господарю, твоята дума дохожда
	да се вглъби в народите на земята!
	От север, от изток господарят пристига.
	О, всемогъщ Ицамна, тук е вече
	господарят на твоя народ, о, Ица!
	Озарява вече твоя народ.
	Той ще приеме гостите ти брадати*
	[* Брадатите хора символизират бялата раса. (Б.пр.)]
	вестоносци от Бога. Добро е
	словото на Бога, изгрял пред нас.
	С думи от възкресението се появява.
	Няма да има страх по земята.
	Господарю, ти, Боже Единствен, Създателю,
	добър ли е знакът на божието слово?
	Господарю, старият кораб с нов е сменен…
P$
