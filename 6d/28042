P>
D>
	На Хорхе Гаитан Дуран
D$

	Сега аз съм жаден и моя любима сега е водата.
	Отдалече аз идвам, от бездънни тъмни очи.
	В царството на заспалите сега съм дълбоко-дълбоко,
	само там се познавам, душата си срещам само там.

	Нощта с клюн безпощаден сърцето ми кълве и разяжда,
	а слънцето на заспалите ми пие кръвта.
	Скитам мъртъв от жажда и бясна люлея камбана
	като зов към най-тънка и влюбена в мене вода.

	Забравеният съм аз. Искам поне една клонка вода,
	искам свежо крайбрежие с нежен пясък на прах,
	чакам и дано да дочакам цвете, наречено маргаритка,
	за да стихне със цвете на гръд, със цвете на гръд.

	Никой не може да ми отнеме ни целувка, ни поглед,
	дори и смъртта не ще отнесе този мирис на цвете.
	Аз минавам обвит в съновидения, в сиянието, което
	вие виждате, от морето на заспалите е спомен за вас.
P$
