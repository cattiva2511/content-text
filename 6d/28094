P>
D>
	На Марио Арреги
D$

	Там далече дъждът плющи над морето.
	Винаги и завинаги.
	Откакто човекът знае каква тъмна идея
	там плющи и плющи над морето.
	О, незапомнен пейзаж,
	търпеливо чудовище — и самотно,
	горчиво море, последна вода,
	където човекът и страхът му
	бягат, пият и се връщат,
	тайно и насаме.

	Когато човекът се завръща оттам,
	нищо не му достига на земята, тъжно е.
	Но с нетърпение на удавник,
	човекът пита и зове, другите го чуват,
	защото трябва заедно да погребем смъртта.

	И въпреки че вали и върху земята,
	че вали върху полята и върху градовете вали,
	далече остава онова, което няма име,
	и някой с вътрешна памет
	се откупва и живее.

	Тогава, да, каква радост, какво чувство, че сме живи,
	и по улиците с пиянски песни,
	и в толкова неизразими неща
	отново и още веднъж се възвръщат дните.
	Така заради здрача, заради пиянството или заради смъртта
	човекът разнася радост по земята.
P$
