P>
	Видях те да ровиш златни мини в земята,
	видях те, негър без земя,
	видях те да вадиш диаманти от земята,
	негър без земя.
	Сякаш собственото ти тяло напарчосано
	изравяш от земята,
	като копаеш въглища в земята.
	Сто пъти съм те виждал да засяваш земята,
	негър без земя.
	И твоята пот никога не пресъхва,
	тя се стича в земята.
	Пот като влага на твоята болка,
	като черен облак напоява земята.
	Твоята пот, твоята пот! И всичко
	заради онзи, който има
	сто вратовръзки,
	четири луксозни автомобила,
	който и не докосва земята.
	А ти само като изгубиш земята,
	ще направиш своя земята.
P$
