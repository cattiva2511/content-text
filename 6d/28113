P>
	Ягуарска глава,
	гущерска кожа, кожа на гущерица,
	сприхава опашка на койот и хиена —
	такъв е този накачуленият,
	този зародиш на вонящата Кайкал, както и да се казва:
	Ярур Банна, Ярур Лолас, Ярур Ацтура, Ярур Казакия.
	Всички — магьосници.
	Всички — жреци.
	Всички — джуджета
	на пазара в Мандинга. Акули!
	Залата представлява ад. (Залата за изтезания). В ъгъла
	плахо пламти чилийското знаме
	между дъх на тамян
	и плам на големи свещи.
	Бившият министър Карлос Гонсалес Браво (уволнен)
	е на колене, шията му одрана. Едно джудже
	с опашка на диво прасе
	изхвърля искри от всяко свое ухо
	и говори с глас на колежанин:
	— Аз, Дариел Фуенсалида, в името на Хуан Първи
	изисквам вечна вярност към твоя цар, добро поведение
	и обич към Предприятието, не говори с никого, заший
	си езика,
	захлупи си ушите, и преди всичко —
	произвеждай, произвеждай, произвеждай!
	И не лай като други, и ще бъдеш възнаграден.
	Дръж се добре — и ще има възнаграждение!
	Сега целуни този Пръстен и този Кръст,
	този образ на Богородицата и тази Сабя.
	Закълни се пред Светата Библия!
	… Един череп окрилен ту светва, ту угасва
	като светлинен сигнал. Пресен и усмихнат.
	Черепът виси от тавана и пада в средата на залата.
	Жегата е непоносима и е по-страшна отколкото в ада.
	Черните завеси не помръдват,
	сянката на големите свещи
	удря завесите и избухва като вълна,
	и изчезва в пясъка.
	Не остават следи, само песен на койот се дочува.
	Дим покрива Сабята.
	Жреците вадят камшици, подпалват опашки,
	бавно побесняват,
	никой не разбира тази промяна в нрава им,
	те пеят и сега вече избухват.
	(Бъдещите заклинания ще са с кръв!)
	Жреците струпват динамит, куршуми и пушки.
	Книгите ги издават.
	Подготвят бягство, но Черепът светва
	и присветва
	това е сигнал за тревога.
	Черепът се е изморил да лъже.
	Чувствате ли дъх на горена гущерска кожа?
	На опърлена кожа на гущерица?
	Ягуарски глави,
	пушечно месо…
P$
