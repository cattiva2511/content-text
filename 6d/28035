P>
	Тя е във всички вестници, в курса
	на долара, в температурата по Фаренхайт, в жертвите
	на беса. (Смятай и продължавай нататък).
	Зад тебе са последните
	седмици на това столетие.
	Обявено е извънредно положение и ако ни търсят,
	то е защото не сме от същата гнилоч.
	Да мразиш, понеже нямаш изход, да не знаеш
	какви думи говорим, легнали по гръб —
	когато се разлагаме
	само за да се възродим,
	и приемаме —
	защото бяхме двама —
	двубоя.
	Колко е трудно в упорството
	да сме последната двойка на света
	да сме проблем за мнозина други,
	които се разбират със знаци, по телефона,
	наблюдават се през ключалки, свалят табели,
	викат към четвъртия етаж да напуснем
	кораба, на който се спасяваме —
	като потъваме…
P$
