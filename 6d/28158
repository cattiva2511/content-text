P>
	Сподели ми, че баща му бил малко море,
	че ангелите са глупаци, но правят поразии нощем
	с тия си нокти от опашка на комета.
	Довери ми, че у тях дъждът е удавник
	и че сестрите му побеснели кастрират бадемови дървета.
	Каза ми, че от жадните именно иде голяма надежда,
	че ако свириш с уста през парка — значи си безсилен
	да възвърнеш виното от думите на детството.
	Подшушна ми, че не му е позната дебела жена
	и поради това мрази знаците с ръце след нея.
	Заяви ми, че по-добре да не излиза на улицата,
	защото в определена възраст е тъпо да прави жертви.
	Спомена ми, че има нещо, което се нарича светлина,
	но то не може да се обясни с ръце.
	Изрече накрая, че дърветата не са най-злите ни врагове
	и не трябвало да им се вярва, когато мърморят
	от другата страна на оградата.
P$
