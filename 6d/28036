P>
	Веднъж щастието поживя в гърдите ми
	изплаши птици и привидения
	счупи зъбите и магиите на жреците
	подхвърли света към мене като завързан
	и разбърникан чувал
	без да отвори врата ми внуши
	че е преминало през таинства
	голямата истина ухаеше като градина
	моята любима и аз бяхме блудни
	и безсрамни ангели
	органите ни бяха светещи цветя
	в пролетната мъгла на желанията
	щастието ме отдели от моите връстници
	и от всички с приличен живот
	които не бяха постигнали върховна наслада
	по същия начин щастието ме остави
	но ми даде твърди утехи
	добродетелност
	жени в леглото
	и още веднъж тръгнах на лов за истини
	като безпаметен ангел
	донесох за разпознаване мирис от онази градина
	цвета на този сън
	за да трепна по нечий знак
	заради нареза по крилете
	светът ме опасва като колан
	веднъж щастието ме насочи
	към желания и страх
	болката ми възвърна живота
	с всичкия му блясък
	с всичкия му боклук.
P$
