P>
	Канлеох, прекрасна повелителко, и ти,
	прекрасна повелителко Магдалена, и ти,
	прекрасна повелителко Вероника, и ти,
	прекрасна повелителко Гуадалупе —
	тук ви свиквам, където са светите повелители:
	Зазтуншак — Бог на Дъжда, Прозрачен Източен Камък,
	Яспапатун — Зеленият Каменотрошач,
	Шакпапатун — Червеният Каменотрошач,
	Канпапатун — Жълтият Каменотрошач,
	Екпапатун — Черният Каменотрошач,
	Какалмозоникоб — двойствен Бог на Огъня и на Вихрушката,
	Мизенкааншаак — Мълния, която прегражда Небето,
	Тхохонкааншаак — Боже Наш на Дъжда от Третото Небе…
	Боленкааншаак — Боже на дъжда от третото небе,
	Лелемкааншаак — Боже на Дъжда, Бич Светкавичен,
	Хохопкааншаак — Боже на Дъжда от Петото Небе.
	Бъдете преславни, додето шепна моите слова
	в чест на покровителите на земята,
	покровителя на гората,
	покровителя на равнината,
	покровителя на планината.
	Тъй ще стигнат моите слова
	до тяхната обител, до техния олтар.
P$
