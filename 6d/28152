P>
	Поизправя се някакъв спомен попътен,
	уморен да ме следва безимен и смътен
	и да бъде забравян в крайпътни дървета.

	Тъй далече отивам, че брънка по брънка
	моят спомен се къса и умира в несрета.
	Аз съм същият скитник по други полета —
	спепелен съм отвътре и усмихнат отвънка.

	Този поглед железен, зареян високо,
	от омайния плащ бикоборски помамен,
	отклони към покруса стремежа ми пламен
	и превърна ме в нова отправна посока.

	Не поисках да видя как с моята орис
	разпорежда се розов един бикоборец
	и подлъгва ме с груба десница жестока.
P$
