P>
	На тази свобода — да си песен дъждовна —
	обречи се докрай!
	На тази свобода — да си излян
	от твърдата и сладка нежност на народа —
	обречи се докрай!
	На тази свобода — да си отворения слънчоглед
	в зората на осветени фабрики и училища озарени,
	върху скрибуцаща земя и редом със събудено дете —
	обречи се докрай!
	Няма друг избор, освен свободата.
	Няма друг път, освен свободата.
	Няма друга родина, освен свободата.
	Не ще има поезия без могъщата музика на свободата.
	Тази свобода — насилие
	над онези, които я изнасилваха
	в името на пищна нищета…
	Тази свобода — нощ за поробителите
	и утро за вече непобедимия народ…
	Тази свобода, осветила потъналите зеници,
		босите нозе,
		порутените покриви
		и очите на децата в прашните предградия…
	На тази свобода — империя на младостта,
	на тази свобода —
	хубава като живота,
	обречи се докрай!
	Ако потрябва —
	дори и сянката си обречи!
	Но и това ще ти изглежда малко.
P$
