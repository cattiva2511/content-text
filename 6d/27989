	[* Конкиста — буквално „завладяване“. Прието е да се употребява като исторически термин, означаващ завладяването на Мексико от испанците. (Б.пр.)]
P>
	С печална съдба се видяхме ние.
	По пътищата се въргалят счупени копия,
	косите са разпилени от вятъра.
	Съборени са покривите на къщите,
	почервенели са стените от кръв.
	Червеи пълзят по улици и площади
	и зидовете са опръскани с мозък.
	Червени са водите, сякаш са били багрени,
	и ако отпием — вода от селитра това е.
	Удряхме кирпичените стени на нашата древност
	и ни останаха в наследство пробити стени.
	В щитовете беше нашата защита,
	но щитовете не задържат опустошеното.
	Хляб от тор ядохме,
	дъвчехме пясъчни зърна,
	парчета кирпичи, гущери, мишки,
	земя, направена на прах, и още червеи…
P$
