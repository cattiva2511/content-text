P>
	След като една кръчма се пада на триста жители —
	амвонът ще проповядва въздържание,
	и след като има едно само училище на 4000 граждани —
	ще се говори за Културата (с главна буква),
	и след като един лекар лекува 12 000 болни
	министърът на здравеопазването ще бъде
	награждаван,
	и след като от шестимата, които търсят работа,
	един никога не я намира —
	ще се мъдрува за родината,
	и след като всеки турист разполага
		с 10 венерически проститутки —
	Конгресът на жените ще обсъжда развода…
	И президентът ще вика от балкона
								ДА ЖИВЕЕ КОЛУМБИЯ!
	— сякаш че е луд.
P$
