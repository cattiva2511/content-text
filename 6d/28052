P>
	Аз, синът на човека,
	постоянен самотник до тази възраст,
	от времето онемял, мъртъв по навик —
	аз съм необходим; беден донемайкъде
	и страхлив.

	Именувам се като всичко, което съществува.
	Сянката, която около мене кръжи,
	и тя местожителствува с мене,
	пулса ми повтаря.

	Аз, синът на човека,
	засегнат от злото, предрешен като човек
	с някои неща, но също така
	пламенен, покаян —
	Бог се чувствувам в лекия допир
	с нищожния и разсеян живот.
P$
