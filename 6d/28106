P>
	Ключ на забравена страна,
	отключи ми тайните на имена и хора.
	Ще ги намериш изписани по дърветата на твоите
	ръце.
	Тайнствени нарези, навлажнени от погледи.
	О, нека не изсъхне моето потекло,
	додето дъждът царува.
	Трудно приношение на сърцето
	между загадките на нощта.
	Страни и представи?
	Не помня друго пътешествие,
	освен онова,
	което предприемах по твоето чело,
	за да проникна в спокойното море.
	Обвит в непокорство.
	Ти, мъртва на слънце,
	аз — белязан с огнени знаци
	и непознати мириси по кожата.
	Завинаги в музиката на твоя сън
	аз съм нищо от твоето утро.
	Сравни петната по моето сърце и моите думи
	с облаци — наполовина пропаст, наполовина сняг.
	Сега гася светлини, за да те търся
	по мътното слънце, което те съпровожда.
P$
