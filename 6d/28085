P>
	О никога да не си виждал
	един нож едно кресло никога
	една звезда
	казват че за една нощ
	Паоло превръща цяло агне
	в разкошно ветрило
	и след това разплакан
	гледа небето и осъмва
	в тиха борба
	с някоя крава лехуса
	но защо
	защо да търсиш светлина
	във вътрешностите на овца
	и защо да забравиш веднага
	ножа на някой стол
	и да не запокитиш стола
	към звезда недосегаема
	истина е
	че Паоло живее само на този свят
	и за този живот се опира на маса
	скована от същото дърво
	като всички останали
	хлябът месото и сиренето
	са естествено разделени
	и в сянката
	Паоло и аз
	заемаме мястото колкото за една мравка
	и е вярно също че прекарваме
	дни наред по гръб
	вгледани и вгледани в един тюркоаз
	и мърморим
	че всичко това е безполезно безполезно
	да но тогава защо заради какво и как
	да гледаме втренчено луната
	между големите облаци
	и да ги скубем треперещи после
	върху трупа на овцата
	същия котел с врял вода
	същия взор
P$
