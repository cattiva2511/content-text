P>
	Жрецът се украси с пера, за да покори хората.
	Подкани към танец и песен цялото селище.
	Заповяда да извикат всички от околността.
	Гласът на вестоносеца се разнесе
		по всички посоки на околността.
	И хората дойдоха бързо.
	Жрецът поведе към диви скали момчета и момичета.
	Удря по тимпана, свири без умора и без спиране.
	И така започва танеца.
	Кръстосват ръце на кръста и е много весело.
	Песента се извива и се вдига и се губи във въздуха.
	И ехото я повтаря от далече по-надалече.
	И тази песен той самият там я нареждаше.
	Той я начеваше и всички устни я подхващаха.
	Тази песен започваше на здрачаване
	и свършваше в часа на флейтите.*
	[* Часът на флейтите — 21 часа. (Б.пр.)]
	И когато танцуваха, спъваха се един друг.
	Много от тях падаха върху острите камъни и в пропастта.
	Всички умираха там и се превръщаха на камък.
	Които останаха, се опитаха да преминат през пропастта,
	но жрецът разруши моста, въпреки че бе от камък.
	Всички паднаха във водата и станаха камъни.
	Когато ставаше всичко това, толтеките не усещаха злото
	и вървяха като пияни.
	Много пъти се танцуваше този танец между скалите
	и всеки път имаше много мъртви.
	Падаха в пропастта и падаха
	върху острите камъни толтеките.
P$
