P>
	Защо редкия метал или дялания камък,
	както и свободната гладка скала,
	издигнала замъци с колоди от безводие и скреж,
	както и пясъка по сведени рамене,
	и първозданния хумус на мътното проникване —
	ах, защо всичко свършва
	като тъжен хрип на насладата,
	щом формата за самата себе си,
	чистата форма,
	се отдаде на удоволствието на смъртта
	и в жаждата си да я източи на големи светлини
	пречиства в пламък
	ритуалния елей на страстта;
	защо без устни, без пръсти, без зеници,
	да, стъпка по стъпка, смърт по смърт, полудели,
	се присъединяват към оттеклите матки,
	докато един друг изяждат
	животно — животното,
	дърво — дървото,
	камък — камъка,
	огън — огъня,
	море — морето,
	облак — облака,
	слънцето — додето превърне всичко в плодородна река,
	в която влюбени семена се съчетават,
	недостъпни за умора и досада,
	разкошно изобилие на слънчевия апетит…
P$
