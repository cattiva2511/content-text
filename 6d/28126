P>
	Друго бе с багри, извлечени от пръстта,
	да изографисваш стенописи и татуировки
	за ужас на разруха, нищо-време и нищо-смърт;
	да затвориш пространството между стени
	за ужас на нищо-време и нищо-смърт;
	да ваеш камък, да резбоваш дърво
	за ужас на тишина-време и тишина-смърт.

	Друго бе по календар на звездни огньове
	към толкова история да се завръщаш
	за ужас на бъдеще-време и бъдеще-смърт;
	да закриваш лицата човешки с маски
	за ужас на нищо-време и нищо-смърт;
	да зачеркваш въображаемото с цифри
	за ужас на вечност-време и вечност-смърт.

	Друго бе със земни корени и семена
	да превръщаш почвата в зародиш
	за ужас на глад-време и глад-смърт;
	да разпределяш артериите на водата
	за ужас на суша-време и суша-смърт;
	да опазиш луната в очи неуморни
	за ужас на сянка-време и сянка-смърт.

	Друго бе в порив прозрачен и религиозен
	да обожествяваш дъжд, слънце, земя
	за ужас на съмнение-време и съмнение-смърт;
	да пробождаш езика с бодли
	за ужас на съмнение-време и съмнение-смърт;
	и да отгатваш имената на пътя
	за ужас на завръщане-време и завръщане-смърт.

	Друго бе с любовния мъх на старостта
	да заспиваш в черупката на жена
	за ужас на мощи-време и мощи-смърт;
	да хвърляш остри стрели към живота
	за ужас на стража-време и стража-смърт;
	и да останеш завинаги в чеда на плътта
	за ужас на гробница-време и гробница-смърт.
P$
