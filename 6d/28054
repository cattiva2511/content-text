P>
	Моето детство бе с мирис на ябълки в чувал
	От дъжд на вятър тръгвах към кирпиченото
	предградие
	Прилично на театрален декор
	Там имаше къща без стени циментирана от дъжда
	Покрив захвърлен между вътрешностите на нощта
	И морето обкръжаваше тази къща
	Тъмен поглед се крие в градината незасадена
	Една мечта между костите на обиталището
	Посещенията за вечеря траяха с години
	Сърце нахапано от околните предградия
	Бе влязла веднъж една жена
	В тази къща тъмно подземие във времето
	И оттогава не съм те виждал
	Какво ще помислят мъртвите за такава любов
	С безнадеждността на осъдени на смърт се обичахме
	Тя донесе враждебна мечта
	Вече изветря детството ми пазено в скрина
	И аз поради дъждовните си корени през нощта
	страдам от лудостта същност на света
	Аз съм болен изповедник на тайни които знам
	Тя е прозорецът който напълни стаята с птици
	През нейните очи гълъбите излитаха от ада
P$
