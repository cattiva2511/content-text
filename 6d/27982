P>
	И се разказва, че стига морския бряг,
	пясъка на големия океан.
	Изправя се на нозе там и заплаква.
	Взема своите украшения и се накичва
	с орлови пера и с маска от тюркоази.
	И когато се накичва,
	той самият се подпалва.
	И се прегръща с пламъците.
	И се знае, че когато изгоря
	и пепелта му се разпръсна,
	дойдоха да го видят и му се наслаждаваха
	всички птици с красива окраска, които летяха в небето:
	червеноперата гуакамайа, дъждовникът и дроздът
	блестящата бяла птица и папагалите,
	птиците със жълти пера и всички красиви птици.
	И когато престана да дими пепелта,
	нависоко се вдигна сърцето на Кецалкоатъл.
	Оттам идва името му Владетел на зората.
	И се разказва още: четири дни
	никой не го видя, защото бе слязъл
	в царството на мъртвите
	и там си намери стрели,
	и след осем дни се появи като блестяща звезда.
	И блестя дотогава, докато започна да царува.
P$
