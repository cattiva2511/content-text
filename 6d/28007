P>
	сега всичко е червено
	ни птица ни звяр на пътищата излизат
	никой не се оглежда в счупените огледала
	а във въздуха има дъх на обгорена дреха
	идват най-после хората които всички преглеждат
	разковават дюшемета
							разрушават стени
	влизат в гардероби скринове мазета
	нахлуват в спомени
						разбъркват милувки
	задават много прекалено много въпроси
	гледат жените ни с алчни очи
	стрелят по котките
	но всичко е напразно
	този ден вече е като никога: така червен
P$
