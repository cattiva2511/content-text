P>
	Когато загина, не казвай моето име,
	защото ще възпреш и смъртта, и покоя.

	Твоят глас, камбана на петте чувства,
	би бил слабия фар, търсен в моята мъгла.

	Когато загина, произнеси странни срички.
	Прошепни цвете, пчела, сълза, хляб, буря.

	Да не изричат твоите устни моите десет букви,
	спи ми се, аз обичах заслужих си мълчание.

	Не казвай моето име, когато загина,
	защото от черна земя ще тръгна към твоя глас.

	Не казвай моето име, не казвай моето име,
	когато загина, не казвай моето име.
P$
