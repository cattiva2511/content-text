P>
	— Като че ли се е пъхнал под килима.
	— Като че ли ни гледа от гардероба.
	— Като че ли този хавански цвят е признак.
	— Като че ли тази декоративна рибка е партизанин.
	— Аз се кълна, че го видях като котка на покрива.
	— А аз, че пробягва по телефонната жица.
	— Господине, прегледахте ли добре своя креват?
	— О, Джон, чия брада такава наднича от жилетката ти?
	— Трябва да пречистим водите на реките.
	— Да измием лицата на черните хора.
	— Да натрошим хребетите на Андите.
	— Да сложим Южна Америка в термос.
	— Казват, че по Венецуела носил китара.
	— Че в Буенос Айрес се подавал иззад акордеоните.
	— Че в Уругвай танцувал милонга заедно с дявола.
	— И че в Бразилия се предрешил като кабокло.
	— Вчера, бе, вчера се появи в Санто Доминго.
	— А в Колумбия би водач на пиратите.
	— Но аз го видях тази сутрин как с ужасна усмивка
	прогонва духовете от огледалото.
	— За малко онази нощ не ме уби в съня ми,
	появи се, обкръжен от милион сатири.
	— Това в Боливия е негова работа.
	— И този лай през нощта не е кучешки.
	— И тази сянка, която се мярка, защо се мярка?
	— Не ми харесва мученето на животни зад мене.
	— Може би е в пампата и е нещо като грак.
	— Може би е на улицата и е нещо като вятър.
	— Може би е треска, от която няма лек.
	— Като че ли е бунт и той настъпва вече!
P$
