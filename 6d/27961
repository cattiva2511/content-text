P>
	Трижди поклон, додето шепна моите слова там,
	във великия изток,
	там, в Коба, към четиримата велики богове на дъжда,
	към четиримата Велики Ягуари.
	Трижди поклон, додето шепна моите слова там,
	в Чичен, към четиримата велики богове на
	дъжда, към четиримата Велики Ягуари.
	Тук полагам моите думи,
	тук, пред трапезата на Повелителя Бог.
	… пред трапезата на Единния Дъжд там, във великия изток.
	Трижди поклон, додето шепна моите слова
	в Х-катакчукумил,
	трижди поклон, додето шепна моите слова там, в Чемах.
	Трижди поклон, додето шепна в Нахуче
	към Бога-Дъжд, към Бога-Ягуар
	по четирите посоки на небето.
	Трижди поклон, додето шепна в Писой.
	Трижди поклон, додето шепна в Х-катбе, в Уаима,
	в Сахкабчен.
	Трижди поклон, додето шепна моите слова в Сан Антонио,
	трижди поклон, додето шепна в Бубул.
	Трижди поклон, додето шепна моите слова в Х-Мех
	и Оскинкиуик
	към четиримата велики богове на дъжда,
	четиримата Велики Ягуари.
	Полагам тук моите слова пред трапезата
	на Светия Бог Отец,
	на бога на дъжда и пред дверите му в облаците небесни,
	додето шепна към Пауатун Белий,
	додето шепна към Пауатун Жълтий.
	Трижди поклон, додето шепна моите слова в Х-Тохил,
	в Памба, в Сисал, в Колем.
	Трижди поклон, додето шепна моите слова в Чебалам,
	в Йокзонот-абан, в Х-Калакоб, в Пекел.
	Трижди поклон, додето шепна моите слова в Чумукбе,
	в Чанкопчен, в Сан Педро, в Чулул.
	Така принасям моите слова на четиримата велики Шаак,
	богове на дъжда,
	пред трапезата на Светия бог Отец.
	Къде се изгуби словото, изречено в Сетеак?
	Къде се забрави словото, изречено в Мани?
P$
