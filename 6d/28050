P>
	Бяха пристигнали те в Папано прегърбени,
	нарамили стока с извезани птици, цветя, пеперуди,
	меняха персийски есенции за тлъсти кокошки,
	копринени забрадки — за една само любовна нощ,
	смая местните хора
	стенният им часовник с махало и камбанка.
	Макар да говореха само на странен по турски език,
	все пак ни описваха улиците на Йерусалим,
	разказваха приказки от хиляда и една нощ
	или описваха плодовете в долината на река Йордан.
	Не си дадоха сметка как станаха постепенно
	дребни земеделци от скитащи търговци.
	Така забравяха своите истории,
	след това им дойде старостта,
	а остарелият емигрант не се завръща.
	Един ден радио Хавана съобщи,
	че са останали съвсем без родина —
	и тогава децата им станаха Палестински команди.
P$
