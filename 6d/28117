	(Образец на пиаройската лирика. Пиароите обитават територията между реките Ориноко, Парагуа и Вентуари, а също така поречието на Амазонка. Текстът е записан през 1959 г.)

P>
	Луната е за човека, който чака.
	Слънцето — за каноата, която гони реката.
	Водата е за горските хора.
	Но червената пеперуда
	е за Мерика.
	Мерика — момичето, което обичам.
	Мерика, която събира юка
	и меси хляб касабе.
	Мерика — луна, слънце, вода, пеперуда.
	Танцувам с тебе, Мерика.
	Ръката ти е като нежен плод,
	дъха ти е с вкус на ананас,
	но устата ти не е бодлива. Ела с мене в гората,
	ела с Менауе.
	Ела с мене към топлите речни камъни.
	Виждам в твойте очи луната.
	По твоята кожа гнезди мед.
	Сладък ще бъде моят живот.
	Колко е хубав момчешкия танец!
P$
