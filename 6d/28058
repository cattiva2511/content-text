P>
	Аз тук съхна като нишка или като обширна долина
	обагрена от сън,
	далечен сън в твоята памет, революцийо.

	Ако някой се загуби — ти го търсиш, ти го намираш,
	измиваш мъглата в очите му с твоето майчино мляко.
	Дърводелецът няма да се загуби и между
	стърготините,
	между мирисите на дървото;
	зидарят няма да бъде погребан от хоросана,
	няма да остане вграден в своите лоши мисли;
	този, който оре земята, не ще остане в праха
	след биволите.

	Побъркания, слепия, сакатия не забравяй,
	направи птици да кръжат около главата на недоверчивия.
	Всички ще ти посветим хляб и поезия —
	и в ръцете ни легенди ще прошумолят.
P$
