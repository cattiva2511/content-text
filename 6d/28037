P>
	Хуан, който се появи пръв,
	който камък и зачатие
	положи в земята,
	който вдигна дърветата
	и нареди житните стръкове —
	няма хляб, няма си къща, нищо няма.
	Хуан, който в пустинята дочу
	тайното течение на водата,
	и който тръгна надълбоко,
	за да утоли жаждата на всичко,
	подредено от неговата ръка,
	Хуан, който остави своите мъртви
	изцяло в сянката,
	взрян в тъмното време на корените —
	взимат му пари за глада поради старото жито,
	взимат му сянката заради неговата стряха
	и му плащат само дълговете.
	Дължи им слънце,
	дължи им вода,
	дължи им сън,
	дължи ми любов.
	И нищо не му прощават
	на Хуан, който се появи първи.
P$
