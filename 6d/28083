P>
	те са потиснати и опустошени
	като кинематографично копие на селище призрак
	тук не минава човешко същество
	бирените бутилки се събират в определен час
	на определено място
	всеки залък храна
	излиза от машинен сервиз
	прецизно
	с точно отбелязан грамаж
	и калории
	изглежда че тези улици
	и техните светофари
	и въобще пътните сигнали
	се контролират с компютри
	чак от самия вашингтон
	тук е спокойно
	има паркове
	паметници
	места да правят любов без любов
	и без притеснение
	казарми оградени с безкрайна мрежа
	по тези улици като смъртта
	нищо непредвидено не става
	това е Зоната на Канала по епидермиса
	по епидермиса защото
	вътре е вълчата къща
	зоналната младост с дрога в ръце
	стратегическият бастион
	културният арсенал
	надменен и преобразяващ
	от герданите си до космическите си ракети
	самолетите по пистите
	замаскираните влекачи
	въоръжената армада в утробите на хълма Анкон
	привидния покой на водата
	в шлюзовете
	която пада и се вдига до ниво
	зелените алеи
	зелените майори
	зелените къщи на войници с тежки обуща
	зелените омрази засечени от радара
	и този спечен въздух
	с абсолютно слънце
	прозрачен
	и
	ясен
	като бомба която всеки миг ще избухне
P$
