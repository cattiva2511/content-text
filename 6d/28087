P>
	Сега аз съм магаре, вгледано в кобила —
	залък за кон, не за магаре залък,
	опасвам от страст разцъфнала роза,
	но колкото и да немея под бряста,
	петият ми крайник се нежежава
	и нощем дори свети.

	Винаги съм обичал тайнствената нощ
	досущ на кобилата моя прилична —
	денем тъй дива и тъй непокорна,
	която ме вижда не повече от магаре,
	особено щом под горделивия бряст
	дотътря се с вкусна роза в устата.

	Когато бленувах да опаса роза
	или в душата на нощта да нахлуя,
	по-самотен от ден или бряст,
	бил съм за неудържимата кобила
	безполезен и аз като минаващ ден.

	Но угасне ли нощем лъчът ми дневен
	и заради бряста розата ме забрави,
	как ще се омагарча отново?
	О, нощ, да става каквото ще става,
	пази деня, магарето пази,
	кобилата и бряста неподвижен!

	Знам, че никога роза на бряст
	не се отдава ни нощем, ни денем,
	муле някое мое ще пожелае кобила,
	но от розата само бодили намирам
	и недостъпната нощ ме влудява, защото
	аз денем съм бряст и съм магаре.

	Макар че са магарешки моите свойства,
	мисля, че бряст съм в съдбата голяма
	пред необятния праг на нощта,
	защото ленива е моята стъпка.
	Заспало животно до самата роза,
	живея и умирам заради кобила.
	Ни бряст съм за розата, ни съм магаре
	за моята дива и двулична кобила,
	само дето денем вървя след нощта.
P$
