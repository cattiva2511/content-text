P>
	Панамецо,
	земляко мой,
	ти винаги казваш „Да“ —
	това е да не възразиш
	дори когато те обиждат.

	Панамецо,
	земляко мой,
	ти винаги отговаряш „Да“.
	Платят ли ти едно песо дневно —

	„Да, да, да“.
	Седне ли на шията ти някой тиран —

	„Да, да, да“.

	Панамецо,
	земляко мой,
	ти винаги отговаряш „Да“.

	Научи се да казваш „Не“,
	когато ти трябва „Да“.
	И не казвай „Да“ вместо „Не“
	и „Не“ вместо „Да“.
	Защото твоето „Да“ е „Не“,
	тъй както твоето „Не“ е „Да“.

	Да не говорят,
	че съвест ти липсва!
	Не, не, не!
	Нито че само казваш „Да“,
	въпреки че ти трябва „Не“.
	Нито че понасяш унижението —

	не, не, не!
	Нито че безделничиш от бедност —

	не, не, не!

	Но не казвай „Не“,
	когато трябва да кажеш „Да“.
	И не казвай „Да“ вместо „Не“
	и „Не“ вместо „Да“.
	Защото твоето „Да“ е „Не“,
	както твоето „Не“ е „Да“.

	Ти винаги отговаряш „Да“,
	земляко мой,
	панамецо.
	Панамецо,
	земляко мой,
	ти винаги отговаряш „Да“.
P$
