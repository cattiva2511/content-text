P>
	О, есенен вятър, крилете ти веселят
	пасторалните танци, и когато минаваш
	раздвижваш сладки знамения в цветя и треви.
	Вълшебен есенен вятър!

	Твоят дух разтърсва плодни градини
	и от тънкия ти повей олекват гроздове,
	набъбва сребърна круша, пъстра ябълка или непъстра,
	смокиня като здрачевина.
	С ръка и крило разлюляваш дървета
	и се дочува тъмния шум на падащи плодове.
	О, есенен вятър, вълшебен вятър на есента!

	Ти галиш безкрайните житни поля на Аржентина
	и вдигаш на вихрушка последните камъни от Андите,
	а в очите ми нахълтваш с нова лудост.
	Въздигай свободата на хората от Америка,
	разтвори сърцата на хората от Америка,
	направи да узреят още тъмните им души,
	обвий в златните твои тъкани
	надеждата на хората от Америка.
	Вдъхни вяра свише на съдбата
	и добродетелността на твоя полъх!
	Разтърси ги както разтърси дърветата по своя божествен път!

	О, есенен вятър,
	вълшебен вятър на есента!
P$
