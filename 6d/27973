P>
	Играе на топка Уемак, играе с боговете на дъжда и земята.
	И му казват Тлалоките: — Какво печелим от играта?
	Уемак отговаря: — Моите ясписи, моите кецалови пера.
	И му казват боговете: — Същото печелиш и ти:
	нашите зелени скъпоценни камъни, нашите кецалови пера.
	Играят на топка, Уемак печели играта.
	И дръзват боговете да сменят това,
	което трябваше да дадат на Уемак.
	Вместо кецалови пера млади царевични мамули му дават,
	вместо скъпоценни камъни — давам му мамули със зърна.
	Не ги иска Уемак, не е това, което заложи.
	Не беше ли яспис?? Не бяха ли кецалови пера?
	Казаха боговете: — Дайте му яспис, дайте му кецалови пера!
	И взеха своите дарове, и си тръгнаха със своите съкровища.
	И по пътя нареждаха:
	— За четири години ще скрием нашите скъпоценности,
	глад и печал ще изпитаме.
	И падна сняг до колене, и се загубиха ядивата,
	и сред лято падна сняг. И така печеше слънцето,
	че всичко изсъхна: дървета, кактуси, агаве,
	и още — камъните се пукаха в отблясъка на лъча.
P$
