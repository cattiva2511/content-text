P>
E>
	Стихове за един актьор от комедийната
	трупа на Мочо Марин, наречен Исус Спасителят
E$

	да разкажа за баща ми в град
									удължен от жълти
	светлини
	в тясно кафене
	пълно с табакери
	актьор на мочо марин
	продавач на ванилия
	безпогрешен носител на черна вратовръзка
	включително и в дни на премиери
	и с белег на левия глезен
	оставен му от прангите по пътищата
	да разкажа за солниците където опозна
	мария от доживотната помощ
	двама се родиха
	две деца наситени на карамфили
	и на чаши вдигнати с усмивка горделива
	моят баща комедиант от първата редица
	не позна ни една врата която го очаква
	понякога след някоя вяла овация
	идеше към моята къща
	помня го висок и любопитен
	с пакет в ръка
	казваха ми.
					Това е баща ти
	пращаха ме да си играя с храсталака в двора
	виждал бях голяма снимка на която
	той предчувствуваше триумф в театър неизвестен
	помня че на стария пазар той не раздаваше милостиня
	лелите ми говорят за неговия вкус към виното червено
	лелите ми говорят за спонтанна лудост в неговия говор
	лелите ми говорят как изчезва лицето му когато
	жена му нещо му нарежда и поръчва
	лелите ми говорят че обичал да разказва за градове
	за договори с национални компании
	казват че бил много ловък в танца
	ни едно стихотворение не бил написал
	един ден умря нейла
	и на другия ден мануела
	след това умря елиста
	и в същото време умря хесус леон
	за него мария не говори
	(но твойта прическа мария твойта прическа)
	ти я носиш побеляла от тебешир и мисли
P$
