P>
	Внимание, дами и господа, малко внимание:
	обърнете за момент глави към тази страна на
	републиката.
	Забравете за една нощ вашите лични проблеми.
	Удоволствието и страданието могат да почакат отвън.
	Веднъж се чува нещо от тази страна на републиката.
	Внимание, дами и господа! Момент внимание!
	Една душа, която бе бутилирана дълги години
	в нещо като сексуална и интелектуална пропаст,
	която се е хранила оскъдно през носа,
	иска вие лично да я чуете,
	искам да бъда информиран за някои неща.
	Трябва ми малко светлинка, градината се покрива с
	комари.
	Намирам се в катастрофално умствено състояние.
	Постъпвам според себе си:
	докато произнасям тези думи — виждам велосипед,
	опрян на една страна.
	Виждам мост
	и автомобил, който изчезва между сгради.
	Вие се подстригвате, наистина, вие
	минавате пешком през градината,
	под кожата си вие имате друга кожа.
	Вие имате седмо чувство,
	което ви позволява автоматично
	да влизате и излизате.
	Но аз съм като дете, което плаче за майка
	иззад скалите.
	Аз съм пилигримът, който вдига бял прах.
	Дървото, което моли с викове листата да го покрият.
P$
