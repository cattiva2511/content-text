P>
	бе лесно да остана сама
	блестящо недосегаема в моята си дързост
	да хвърлям все още ценни неща между хора познати
	престижни писма за падението
	да спотайвам годините
	с изреченийца многозначителни да плащам чиста
	съвест
	в някакво събрание на псевдоопасни
	бе още по-лесно отколкото с ритник да влезеш
	в мътната и сложна действителност
	отколкото да назоваваш братя които не познаваш
	но които знаят думите и познават уверено
	враг справедливост
	затворници убити
	и вдъхват живот на изтънченото ни общество.
P$
