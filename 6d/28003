P>
	Ах, орис на Борхес —
	да си плувал по всякакви световни морета
	или по единственото самотно море на някой
	човек,
	да си бил нещо от Единбург, от Цюрих,
	от двете Кордоби,
	от Колумбия и от Тексас,
	да си се връщал при смяна на поколенията
	към старите земи на твоя корен,
	към Андалусия, към Португалия, към онези
	княжества,
	където саксонец воюва с датчанин
	и смесват кърви,
	да си блуждал по червения и спокоен
	лондонски лабиринт,
	да си остарявал в толкова огледала,
	да си търсил напразно погледа
	на мраморни статуи,
	да си проучвал литографии, енциклопедии,
	атласи,
	да си видял тайнствата, които мъжете виждат,
	смъртта, бавното разсъмване, долината
	и нежните звезди —
	и да не си съзрял нищо или почти нищо,
	освен лицето на едно момиче от Буенос Айрес,
	лице, което не иска да бъде запаметено.
	Ах, орис на Борхес,
	на по-странна от твоята орис!
P$
