P>
	докато диктаторът или службашът говореше
	в защитата на безредиците предизвикани от властта
	той взе александрийския стих или стиха роден
	от докосването на камък и есенен пламък
	вънка продължаваше класовата борба
	/ бруталния капитализъм / тежкия труд / глупостта /
	насилието / късмета / полицейските сирени
	разкъсващи нощта /
	той пое александрийския стих
	и с уверена ръка го разчупи на две половини
	на едната постави красота и още повече красота на
	другата
	/възстанови стиха / сложи пръст на началното слово /
	натисна началното слово прицелен в диктатора или
	службаша
	изстреля картечния ред на александрийския стих
	/ речта продължи / продължи класовата борба
	/ бруталния капитализъм /
	тежкия труд / глупостта / насилието / смъртта /
	сирените/
	полицаите разкъсваха нощта
	този факт обяснява че александрийския стих
	досега не е съборил нито един диктатор или службаш
	/ и също обяснява че един стих може да се роди
	от камъка и от есенния пламък /
	/ или от срещата на дъжд и кораб /
	от други сблъсъци които се предсказват
	от рождения от бракосъчетания
	от изстрелите на непрестанната красота
P$
