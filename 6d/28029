P>
	Аз, който съм последица от втората световна война,
	когото заради генерала назоваха Дъглас,
	мразех японците, защото бяха жълти
	и защото убиваха сержанти и капитани
	по военните фронтове или в Окинава,
	и се подстригвах а ла янки,
	носех овероли и ризи със защитен цвят,
	но винаги се боях от манхатънските мулета,
	защото имаха голям задник
	и ме подритваха към билетната каса,
	за да гледам Джони Вайсмюлер
	тогава, когато посредничеше да се разменят
	пленници от Залива на свинете срещу медикаменти.
P$
