P>
	„Метис съм!“ — вика художникът с разискрената палитра.
	„Метис съм!“ — реве преследваното животно.
	„Метис съм!“ — възкликва скитащият поет.
	„Метис съм!“ — заключава човекът, който ме пресреща
	във всекидневното страдание на кръстопътя.
	И дори каменната загадка на мъртвия народ
	държи Богородица от позлатено дърво:
	„Метис е чудатата рожба на моите недра.“

	Аз също съм метис, но малко по-друго:
	заради борбата, която съюзява и разделя
	двете сили в спора за моя разум,
	двете сили, доловили в мене
	вкус на плод затворен, още преди дървото
	да стигне зрялост.

	Аз се връщам към сърцевината на Америка,
	за да вкуся минало, което обхваща всичко.
	Споменът минава с мекота незаличима
	като далечен екот на камбана.
P$
