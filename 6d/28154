	[* Паленке — един от центровете на цивилизацията на маите, намиращ се на полуостров Юкатан в Мексико (Б.пр.)]
P>
	Нещо живо е останало в твоя камък,
	сестро на зелените гори.
	Твоята тишина възмущава
	гробниците царски,
	ранява ти сърцето равнодушната кирка
	на учения със скучаещите очила
	и те удря по лицето наглата обида
	от глупавото „О!“ на туриста гринго.
	Но нещо живо има в тебе.

	Не знаем какво е то.
	Стволовита джунглата те увенчава,
	още корените й са милосърдни.
	Огромен зоолог показва наяве игла,
	с която храмове към трон прикрепва —
	и ти все още не умираш.

	Каква ли сила те поддържа
	извън времето, каква сила,
	жива и трептяща като в младостта?
	Какъв бог привечер изпраща
	полъх животворен към надгробни плочи?
	Не е ли прелестното тропическо слънце той?
	Но защо не огрява така Чичен-ица*?
	[* Чичен-ица — друг център на маянската цивилизация, пак там (Б.пр.)]
	Може би този бог се спотайва
	в жизнерадостната прегръдка на гората
	или в мелодичната песен на твоите птици.
	Но защо спи още по-дълбоко в Кирагуа?
	Или е ромонът на извора ти звънък той,
	витаещ между скалите на планината?
	… А инките, без съмнение, са мъртви.
P$
