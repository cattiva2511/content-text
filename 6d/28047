P>
	Ето че един кит дойде да ме посети.
	От най-далечни морета дойде да ме посети
	и ме поздравява с три мъгливи фонтана,
	поспира се на вратата на моята пещера,
	за да поиска аудиенция.
	Разбира се, посрещам кита (господ да го поживи!)
	и стигаме до душевна близост незабавно
	като двама приятели, които се познават от години.
	Говоря му за моята младост в една друга пещера
	на високия връх Аконкагуа,
	а изгрева на слънцето иззад ушите ми,
	потупвам го по нечувствителната кожа
	и се смеем наистина като двама приятели.
	Китът, бус на моретата, и аз, който съм го приел на гости.
	Говорим до мръкване, а от време на време почиваме
	върху пясъчни плажове, пронизани от светлина.
	Той ми разказва как е виждал по океанските глъбини
	корабокрушенци в потънали кораби и с навици странни,
	и какво става из морето нощем.
	След като китът е казал каквото трябва, според
	законите на гостоприемството и протокола на посещенията
	започвам да му говоря аз за глъбините на моята душа
	и когато по здрач замълча, той не ми отговаря.
	Тогава го довличам до брега морето да го поеме
	и когато вълната си тръгне,
		поздравявам зората с вдигната ръка.
	Китът, господ да го поживи, бързо се отдалечава,
	сякаш ще се удари в слънчевия диск, изгряващ вече.
	Давам гръб на този спектакъл и се връщам в пещерата,
	за да целуна скорпионите на моята скръб.
	О, чудовище, което ме затвори на този хълм,
	за да предпазиш света от моята злоба!
P$
