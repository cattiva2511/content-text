P>
	Свято небе, свята слава, Повелителю!
	Първи свети ангел, първи свети Повелител,
	вратарю свещен, Повелителю,
	отвори ми вратите
	сега, Повелителю, ти си ми отворил твоя яхър,
	сега, Повелителю.
	Сега, Повелителю, пред твоето божествено присъствие,
	пред твоите хубави очи, Повелителю,
	в ръцете си го имам,
	в нозете си го имам!
	Не остана сърцето ми само с надежди,
	нито моето бедно тяло.
	Той е част от твоя обор, от твоя чифлик,
	от всичко твое, Повелителю.
	Благодари ти моето бедно тяло,
	моето бедно присъствие.
	Вземи ми смелостта, Повелителю,
	тя е моята отплата за тебе.
	Върви озарен и бъди блестящ
	върху свещената дървена маса.
	Да бъдеш изпратен високо в небето,
	в славата, Повелителю.
	Очаквам да не се гневи,
	очаквам да не се ядосва
	твоята свещена глава, твоето хубаво сърце, Повелителю.
	Да не бъде нито първи, нито последен този елен.
	Стори така, че да ме видят от най-малкия до най-големия
	всички, които минават оттук,
	пред твоите хубави очи.
	Прости ми моето бедно присъствие,
	моята бедна плът, Повелителю.
	Приеми моето скромно слово, Милосърдни Повелителю,
	послужи си с него.
	Дай ми светата си милост, светия си благослов!
P$
