P>
	Ах, манго… Я, гледай колко!
	Има ли зрели?… Да!
	(Протегни ръка и изскочи
	голата й гърда.)

	Аз също бях до дървото.
	През тънката резеда
	понечих да видя отблизо
	голата й гърда.

	Уплашено ме погледна,
	но не усетих вражда.
	Какво ли щях да открадна?
	Голата й гърда!

	Избяга и ми помаха
	с ръка от далечна межда.
	Аз продължавах да гледам
	голата й гърда.

	О, див и уханен мирис
	на манго накрай града,
	защо ми напомняш още
	голата й гърда?
P$
