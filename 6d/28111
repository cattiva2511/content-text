P>
	Съдията ще ти даде някаква хвърчаща хартишка,
	ще ти осигури монахиня, огледало — за да се видиш,
	капеланът ще ти наметне една черна дрипа.
	И ще дочуеш как войската обува ботуши,
	огромни ботуши, шумящи като перушина.

	И надзирателят ще те покрие с някакъв шал,
	и помощникът му със сапунче ще намаже твоите бузи,
	ще опита бръснача по дланта на ръката си.
	И ще чуеш тръбата да вдига войската, щом петелът
	закукурига с твоята и с неговата си кръв.

	И полицаят ще ти подметне може би някакво писмо,
	адресирано за друг, но с познат почерк,
	няма да го прочетеш, но ще усетиш дъх на жито.
	И ще дочуеш твърдите ботуши по цимента
	между дъха на конете, които пасат наблизо.

	И някой ще те премери с жесток и немигащ поглед,
	ще ти заповяда да спреш, да пристъпиш навън,
	ще въздиша глуховато зад твоя възправен гръб.
	И ще доловиш седемте блестящи изстрела,
	убили най-напред птица, а после — вятър…
P$
