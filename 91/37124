P>
	Поля засмени, дървеса зелени,
	води прохладно чисти от кристал,
	подобно на неведом идеал
	от висините скални устремени;

	гористи върхове с чела смрачени,
	в които чар смущаващ съм видял,
	узнайте, че без лек е мойта жал,
	очите ми все тъй са натъжени.

	И аз сред вас по-друг се отразявам —
	не радват ме треви, дървета пищни,
	ни в устрем развълнувани води.

	Аз спомени печални ще засявам,
	ще ги поливам със сълзи излишни —
	от моя кълн тъга да се роди.
P$
