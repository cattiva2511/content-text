P>
	Погасна слънцето… Сред мрачините
	и зракът вече миг след миг линее;
	преди нощта със мрак да го залее,
	тя с облаци обсипва висините.

	Селцето с мъка виждат ми очите.
	Гората кипарисова тъмнее.
	В покой е всичко. Само покрай кея
	о пясъка разбиват се вълните.

	Отправям тежък взор към небесата
	и чувствам меланхолия такава,
	че с мъка сдържам в себе си сълзата.

	И ако нещо ме успокоява,
	то е да бъде вечна мрачината
	и вече да не се развиделява.
P$
