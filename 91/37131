P>
	Мнозина се със слава увенчаха —
	едни с дела, а други — с бранна сила,
	и статуи богати завещаха.

	Но повече сълзи бе причинила
	смъртта на Омир, бард на чест и слава,
	отколкото съдбата на Ахила.

	И тъй, сега ме страшно угнетява
	това, което в теб умря мърцина,
	то мъка и тревога ми навява.

	Андраде, ти бе сякаш без родина,
	земята ни прекрасна отмиля ти,
	като че ли не ти е татковина.

	Ония сладки песни, що изпя ти,
	и твойто звучно име възвисиха,
	но чужденците с него са благата.

	Дар благороден имаш, сила лиха,
	защо земята и езика си отрече,
	с богатствата ти други се сдобиха!

	И колкото те повече увлече
	езикът чужд във сладостна забрава,
	на зла неблагодарност те обрече.

	Върни се, о, върни в прегръдка здрава,
	недей блужда (от все сърце те моля),
	за да постигнеш истинската слава.
P$
