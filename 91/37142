P>
	О, колко ведро е небето,
	как неусетно се подава
	луната — светла, величава —
	и пръска сумрака дълбок.

	Утихват вече ветровете,
	напева звучен на реката
	догонва от далечината
	гласът незрим на горски рог.

	Подреждам мислите си смътни,
	в плен на Природата прекрасна,
	и тази нощна хубост ясна
	е моят сладостен палач.

	Но ако лирата докосна,
	надежди неосъществими
	стълпяват спомени любими
	и песента ми става плач.
P$
