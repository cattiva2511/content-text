P>
	Нима, прекрасна нимфо, заслужава
	от моята любов да бягаш дива?
	Ела, стори вълната златогрива
	във оня миг, когато зазорява.

	Ако бъбривостта те отегчава,
	ти замълчи, надменна и красива,
	ала възседнала вълна пенлива,
	пред моя взор яви се величава.

	Обична нимфо, виждам те засмяна,
	с кристално тяло яхнала вълната,
	към мене да летиш сред пръски пяна!

	Но скоро прояснява се лъжата:
	вълната в своя порив див е спряна,
	поляга обезсилена водата!…
P$
