P>
	Грехът, Фортуна и Амур с колчана
	да ме погубят заедно решиха.
	Фортуна и Грехът не ме сломиха,
	достатъчно с Амур бе да остана.

	Понесох всичко, но ме мъчи рана,
	раззейната у мен след болка лиха,
	а на гнева бодлите ми втълпиха
	да не мечтая пак щастлив да стана.

	През всичките години сам се скитах,
	видях, че от Фортуна са убити
	надеждите, родени в час неясен.

	На любовта измамите опитах.
	О, кой могъл би вече да засити
	на мойта страшна мъст духа опасен!
P$
