P>
	Тя цялата е благост просветлена,
	тя на земята рая е свалила;
	сред перли и рубин — усмивка мила,
	под сняг и злато — роза въжделена.

	В постъпките си уравновесена,
	и ум, и дързост вещо откроила,
	а те изкусни са, с могъща сила
	и хубостта й с прелест е споена.

	Речта й ту живот, ту смърт раздава
	и сладостна е нейната присъда;
	от нея вкусвам дъх благоговеен;

	с оръжия такива ме пленява —
	да бъда роб, Амур, но не да бъда
	лишен от славата на пленник неин.
P$
