P>
	Лъчиста и ведра се сипва зората
	и слънцето вече на изток изгрява,
	долчини и хълми за миг осветява,
	звездите угасват сами в небесата.

	Невидим в гнездото, далеч от стрехата,
	предутринен славей унесен запява
	и стадо по склона горист пропълзява,
	лодкарят усърден издига платната.

	Пастирка към чучура плахо отива
	с надежда там своя любим да открие;
	ей пътникът весел водица отпива.

	И само от мен радостта все се крие.
	Догдето в далечна чужбина заспивам,
	ах, няма денят мойта скръб да изтрие.
P$
