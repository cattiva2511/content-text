P>
	Простри си плаща черен, нощ беззвездна,
	и с мрак обвий зелената морава;
	пропий я с меланхолия такава,
	че всичко да е мъка безполезна.

	Небе, укрий звездите в тъмна бездна,
	та болката, която ме ранява,
	да зърне в миг как всичко черно става
	и в траура му мамещ да изчезна.

	Гръм облаците къса като дреха,
	морето с бяс в скалите се разбива,
	избликват струи чак до висините.

	За мен страданието е утеха:
	аз искам страх сега да ме опива
	и болката ми с болка да засити.
P$
