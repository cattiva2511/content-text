P>
	Щом чуя с нежен глас да зазвучава
	пак името ви, със любов подзето,
	пръстта, морето, птицата, цветчето
	го с благия си звън развеселява.

	Ни облак в небесата пропълзява,
	ни грижи тегнат, няма скръб в сърцето;
	с нов блясък грейва слънцето и ето —
	по Тежу плува, светлина ни дава.

	Светът се весели, цъфти и пес,
	навлича бързо пролетна премяна
	и няма жива твар опечалена.

	Душата ми едничка сълзи лее.
	Амур ни смайва с гибелна промяна:
	живот на всички носи — смърт на мене.
P$
