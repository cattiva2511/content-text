P>
	Оназ прекрасна утрин насълзена,
	изпълнена с тъга и болка свята,
	копнеж докато има на земята,
	ще бъде жива в мен и неизменна.

	Едничка тя, която зазорена
	изгря, за да разпръсне тъмнината,
	видя раздяла с воля непозната,
	що за разлъка не е сътворена.

	Едничка тя сълзите ни съгледа,
	от четири очи ведно пролени
	и после в цял поток се устремили.

	Тя само чу словата натъжени,
	що огъня би мигом охладили —
	да изцелят души обезсърчени.
P$
