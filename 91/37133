P>
	Броя и дните аз, и часовете,
	когато се разделям с мойта мила;
	дървета и скали, треви — зелена свила —
	на болка и тъга светът ответ е.

	Във полет птици, слънце, бриз и цвете,
	пастир и стадо, друм, река, могила —
	природата е сякаш устремила
	на моята носталгия крилете.

	Тъй бяха сладки моите химери,
	ала Амур за горести нехае,
	а нему връчих ключ от мойте двери.

	Защо не пусна яза на сълзите,
	да не усещам болката, че тя е,
	която в спомен мил ни трови дните.
P$
