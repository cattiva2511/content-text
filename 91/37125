P>
	Небе, земя и на зефир крилата…
	Вълните неуморно се разбиват.
	Във глъбините рибите заспиват
	и над нощта се спуска тишината.

	Аониу рибарят — на междата,
	където вятър и вода се сливат,
	любимата зове, сълзи пролива,
	но с плач не ще я върне на земята.

	— Вълни, преди Амур да ме убие,
	върнете ми момичето любимо,
	че рано смърт го скърши като цвете.

	Но няма отговор — морето бие
	вълни, шумят дърветата незримо,
	зова му го отнасят ветровете.
P$
