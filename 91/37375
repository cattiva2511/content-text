	_Абелар, Пиер_ (1079–1142) — френски средновековен философ и теолог, преподавал в Париж.
	_Абу Муса_ (721–815) — алхимик, известен като „баща на арабската химия“, прославил се с метафизическата си философия на природата.
	_Августинска епоха_ — английската литература от ок. 1700 до 1750 г.
	_Аврора_ (рим. мит.) — богинята на Зората, която отваряла на слънцето вратите на Изтока.
	_Адмет_ (гр. мит.) — цар на Тесалия, един от аргонавтите. Аполон пасъл девет години стадата му.
	_Актеон_ (гр. мит.) — ловец, който видял къпещата се Артемида. За наказание богинята го превърнала в елен и той бил разкъсан от собствените си кучета.
	_Акър_ — английска мярка за повърхност, равна на 4047 кв.м.
	_Албертус Магнус_ (ок. 1206–1280) — немски монах-доминиканец, богослов, философ и алхимик със значителни приноси в биологията. Смятал опознаването на природата за част от християнската вяра.
	_Алгонкуини_ — индианци от североизточната част на САЩ.
	_Алегени_ — голяма планинска верига в Северна Америка, пресичаща щатите Пенсилвания, Мериленд, Вирджиния и Западна Вирджиния. Част от системата на Апалачите.
	_Алисън, сър Арчибалд_ (1792–1867) — английски юрист и историк, автор на „История на Европа от началото на Френската революция през 1789 г. до Реставрацията на Бурбоните през 1815 г.“ в десет тома (1833–1842).
	_Антей_ (гр. мит.) — син на бога на морето Посейдон и на Гея (Земята). Той губел силата си, щом не се докосвал до земята.
	_Аполоний Родоски_ (III в. пр. Хр.) — александрийски поет и граматик, автор на епопеята „Аргонавти“.
	_Аретуза_ — извор в Сиракуза (Сицилия). В елегията на Милтън „Лайсидас“ се свързва с римската пасторална поезия.
	_Аркадия_ — страна на пастири и овчари в Пелопонес, възпявана от поетите като рай на земята.
	_Аркрайт, сър Ричард_ (1732–1792) — изобретателят на предачната машина.
	_Аронова пръчка_ (библ.) — пръчката, с която Арон, братът на Мойсей, докоснал бадемовите дървета и те мигом цъфнали и вързали.
	_Аталанта_ (гр. мит.) — девойка, която обявила, че ще пристане на мъжа, който я надбяга. Загубила от Хипомен, когато спряла да вдигне трите златни ябълки, нарочно оставени от него.
	_Атлантида_ (гр. мит.) — грамаден остров, който се намирал отвъд Херкулесовите стълбове (Гибралтар). Изчезнал в океана след един катаклизъм.
	_Атлас_ (гр. мит.) — мавритански цар, осъден от Зевс да крепи на плещите си небесния свод.
	_Атропос_ (гр. мит.) — една от трите Парки, богините на съдбата, тази, която прерязвала нишката на човешкия живот.
	_Ахерон_ (гр. мит.) — река в Тартар.
	_Ахилесови брегове_ — според преданието Ахил бил родом от Тесалия, планинска местност в Гърция.

	_Баларат_ — град в Югоизточна Австралия, център на златотърсаческия район.
	_Бартрам, Уилям_ (1739–1823) — американски пътешественик и естественик.
	_Бафинов залив_ — част от Атлантическия океан между островите Гренландия и Бафинова земя, свързан със Северния ледовит океан.
	_Бейкън Хил_ — една от най-хубавите части на Бостън, където се намира кметството.
	_Белите планини_ — планински масив в Източна Каролина и Югозападна Невада.
	_Бендиго_ — град в Югоизточна Австралия, основан през 1851 г. след откриването на злато в района.
	_Биас_ (VI в. пр. Хр.) — един от седемте гръцки мъдреци, комуто се приписват думите (известни в латинския превод): „Omnia mea mecum porto“ („Всичко свое нося със себе си“).
	_Блакстоун, сър Уилям_ (1723–1780) — английски юрист, автор на „Коментари“, станали наръчник на поколения студенти по право.
	_Брама_ (инд. мит.) — бог от тройката Брама, Вишну, Индра (или Шива).
	_Бристърс Хил_ — възвишение южно от Конкорд, където живеели освободените роби от околността.
	_Буена Виста_ — село в Мексико. Тук на 22 и 23 февруари 1847 г. армията на САЩ победила многократно по-голямата войска на мексиканците във войната между САЩ и Мексико (1846–1848).
	_Бун, Даниъл_ (1734–1820) — един от първите заселници в Кентъки.
	_Бушел_ — американска мярка за вместимост, равна на 35.2 л.
	_Бхагавадгита_ — част от древноиндийския героичен епос „Махабхарата“. Любимата източна книга на Торо.
	_Бъниан, Джон_ (1628–1688) — английски писател и странстващ проповедник, автор на „Пътешествието на пилигрима“ (1678–1684).
	_Бънкър Хил_ — тук край Бостън на 17 юни 1775 г. е станала една от първите големи битки във Войната за независимост.
	_Бюфон, Жорж-Луи Леклерк_ (1707–1788) — френски естественик, оказал влияние върху развитието на ботаниката, зоологията и геологията. Автор на „Естествена история“ в 44 тома (1749–1804).

	_Валхала_ (сканд. мит.) — зала за пиршества, в която отиват падналите в бой герои.
	_Ван Монс и Томас Найт_ — ботаници и селекционери, съвременници на Торо.
	_Барон, Марк Теренций_ (116–27 пр. Хр.) — римски учен и писател. Автор на „Rerum Rusticarum“ („За селското стопанство“).
	_Веди_ — четирите свещени книги на индуизма, съдържащи химни, ритуални предписания и техните обяснения.
	_Витрувий, Марк Полион_ (I в. пр. Хр.) — римски архитект, известен със своя десеттомен труд „De Architectura“ („За архитектурата“), единствената оцеляла от римско време теория на строителството, оказала силно влияние върху архитектите от Ренесанса.
	_Вишну_ (инд. мит.) — бог на милостта в тройката Брама, Вишну, Индра (или Шива).
	_Вишну Пурана_ или _Законите на Ману_ — една от най-древните книги от индуския религиозен епос.
	_Войната на Крал Филип_ — война от 1675–1676 г. между Индианския съюз, начело с вожда Крал Филип, и новоанглийските колонисти.
	_Вулкан_ (рим. мит.) — богът на огъня и на ковашкия занаят; отъждествен с гръцкия бог Хефест.

	_Гезнер, Конрад фон_ (1516–1565) — швейцарски лекар и естественик, цитиран в „История на четириногите“ (1607) от Едуард Топсел.
	_Гийо, Арнолд Хенри_ (1807–1884) — американски геолог и географ, роден в Швейцария.
	_Гилпин, Уилям_ (1724–1804) — английски странстващ проповедник. Автор на множество пътеписи из Англия и Шотландия, основоположник на жанра „живописни пътешествия“, характерен за предромантизма и романтизма.
	_Горгони_ (гр. мит.) — три баснословни чудовища — сестрите Медуза, Евриала и Стено, — притежавали сила да вкаменяват всички хора, които ги погледнели.
	_Гоф, Уилям_ (ок. 1605–1679) — английски пуритан, подписал смъртната присъда на крал Чарлс I по време на Английската буржоазна революция от 1649 г. След Реставрацията заедно с тъста си Едуард Уоли избягал в Нова Англия.
	_Грей, Томас_ (1716 1771) — английски поет.
	_Гринел, Хенри_ (1799–1874) — американски корабостроител, оглавил експедиция за издирването на изчезналия полярен изследовател сър Джон Франклин.
	_Гуанджоу_ — пристанище в югоизточен Китай.
	_Гукин, Даниъл_ (1612–1687) — американски изследовател на индианците от колонията в Масачузетс.

	_Давънант, сър Уилям_ (1606–1668) — английския поет и драматург в двора на крал Чарлс I. Автор на рицарския епос „Гондиберт“.
	_Дамодара_ — едно от имената на индийския бог Кришна.
	_Дарвин, Чарлс_ (1809–1882) — английски естественик и физиолог. Основно съчинение „Произход на видовете“ (1859)
	_Двете Индии_ — Малайският архипелаг, Анголските и Бахамските острови.
	_Девкалион_ (гр. мит.) — син на Прометей. Зевс дал възможност на Девкалион и жена му Пира да създават нови хора, като хвърлят камъни зад гърба си.
	_Дейви, сър Хъмфри_ (1778–1829) — английски химик, откривател на 12 химически елементи.
	_Декър, Томас_ (1572–1632) — английски драматург.
	_Делфи и Додона_ — древногръцки оракулски селища. В храма на Аполон в Делфи под Парнас правела своите предсказания пророчицата Пития.
	_Джаксън, Чарлс Т._ (1805–1880) — американски химик и геолог. Публикувал „Геологическо проучване на щата Мейн“ (1838).
	_Джон_ — нарицателно име за средния англичанин.
	_Джонатан_ — нарицателно име за средния американец.
	_Джонсън, Бен_ (1573–1637) — английски драматург, съвременник на Шекспир.
	_Джонсън, Едуард_ (1599–1672) — американски историк. Публикувал „История на Нова Англия“ (1654).
	_Джонсън, Самюъл_ (1709–1784) — английски писател, критик и лексикограф.
	_Джордж III_ (1738–1820) — английски крал. По време на управлението му Англия загубила американските си колонии във Войната за независимост (1775–1782), която довела до създаването на Съединените американски щати.
	_Дигби, сър Кенълм_ (1603–1665) — английски писател. Автор на философски съчинения.
	_Диодор Сицилийски_ (I в. пр. Хр.) — гръцки историк.
	_Друиди_ — келтски свещеници, извършвали богослужения на планински хълмове или в дъбови гори.
	_Дръмонд, Уилям_ (1585–1649) — английски поет.
	_Дъбюк_ — град в източна Айова, на река Мисисипи.
	_Дън, Джон_ (1573–1631) — английски поет, съвременник на Шекспир.

	_Евгений IV_ (Габриеле Кондолмиери) — папа от 1431 до 1447 г.
	_Евър_ — югоизточен вятър у древните гърци.
	_Еда_ — Старата или Поетическата Еда — сборник от XII в. с митологически предания на старите скандинавски народи. На тази основа исландският историк и поет Снори Стурлусон (1179–1241) съставил Прозаическата или Новата Еда, като добавил нови скандинавски митове, легенди и поеми.
	_Езерни поети_ — Уърдсуърт, Колридж и Сауди.
	_Емерсън, Ралф Уолдо_ (1803–1882) — американски философ и писател, централна фигура на американския литературен трансцендентализъм.
	_Еней Силвий_ — литературно име на Пий II (Пиколомини), папа от 1458 до 1464 г.

	_Западни острови или Хебриди_ — архипелаг в Атлантическия океан край бреговете на Шотландия.
	_Зелените планини_ — планински масив в щата Върмонт. Част от системата на Апалачите.
	_Зендавеста_ — свещени текстове на маздеизма, религията на древните иранци, от VII-VI в. пр. Хр.
	_Зороастър или Заратустра_ (660–583 пр. Хр.) — реформатор на древната иранска религия. Проповядвал разделянето на светлината и мрака като добрия и лошия принцип и създал подробни култови и хигиенични предписания.

	_Ивлин, Джон_ (1620–1706) — английски мемоарист и естественик.
	_Идуна_ (сканд. мит.) — богинята на пролетта.
	_Икар_ (гр. мит.) — син на Дедал. Издигнал се с восъчни криле високо към слънцето, от което те се разтопили и Икар паднал в морето, което било наречено по името му Икарово море; част от Егейско море.
	_Индра_ (инд. мит.) — главният бог на средното царство — въздуха.
	_Инч_ — английска мярка за дължина, равна на 2,54 см.
	_Испански Мейн_ — територията, обхващаща северното крайбрежие на Южна Америка от Панама до устието на река Ориноко, Венецуела.

	_Йол_ (гр. мит.) — приятел на Херкулес, помогнал му да отсече главата на Лернийската хидра.
	_Йотуни_ (сканд. мит.) — великани, постоянно враждуващи с боговете.
	_Йотунхайм_ (сканд. мит.) — седалището на боговете.
	_Йънг, Артър_ (1741–1820) — английски агроном. Автор на „Селско стопанство. Есета върху практическите страни на фермерството“ (1773).

	_Кабир_ (1440–1518) — индийски поет и религиозен реформатор.
	_Кадм_ (ок. VI в. пр. Хр.) — полумитически финикийски принц, дал на гърците писменост.
	_Калидаса_ (V в.) — индийски драматург и поет, известен с драмата в стихове „Сакунтала“. Сакунтала е девойка, израснала в гората в семейството на отшелник.
	_Калпа_ (инд. мит.) — период от време, обхващащ няколко милиарда години, от създаването до унищожаването на света. В края на всяка калпа Брама поглъща света, а после отново го изгражда.
	_Кариатида_ — статуя на жена или мъж, която подпира корниз.
	_Карлайл, Томас_ (1795–1881) — английски историк, биограф и критик, роден в Шотландия. Упражнил голямо влияние с култа си към героичните личности.
	_Карпентър, У. Б._ — биолог от Нова Англия, съвременник на Торо.
	_Кару, Томас_ (ок. 1595–1645) — английски поет от епохата на Барока.
	_Касталийски извор_ — според преданието глътка от този извор на южния склон на Парнас край Делфи дарявала поетическо вдъхновение.
	_Катон Утически_ (95–46 пр. Хр.) — римски държавник, противник на Цезар. След победата на Цезар при Утика на северноафиканския бряг сложил край на живота си.
	_Катон, Марк Порций_ (234–149 пр. Хр.) — римски държавник и писател, автор на трактата „De Agri Cultura“ („За земеделието“).
	_Каупър, Уилям_ (1731–1800) — английски поет.
	_Кварта_ — английска мярка за вместимост, равна на 1,1 л.
	_Кеймбриджки колеж_ — Кеймбридж, Масачузетс, е седалище на основания през 1638 г. Харвардски университет, който Торо посещавал от 1833 до 1837 г.
	_Кейн, Елиша Кент_ (1820–1857) американски военен лекар, загинал при втората си арктическа експедиция за издирването на сър Джон Франклин.
	_Клавдиан, Клавдий_ (ок. 365–404) късноримски поет, автор на епиграми, епически творби и политически поеми.
	_Кларк, Едуард-Даниъл_ (1769–1822) — английски минералог и пътешественик.
	_Кларк, Уилям_ (1770–1838) изследовател на американския континент. Заедно с Мериуедър Луис извършил през 1803–1806 г. пътешествие от американския Среден Запад през Скалистите планини до Тихия океан.
	_Клафтер_ — английска мярка за дълбочина, равна на 1,82 м.
	_Колман, Хенри_ (1785–1849) — американски духовник, автор на няколко отчета за състоянието на селското стопанство в Масачузетс и съседните му щати.
	_Колридж, Самюъл Т._ (1772–1834) — английски поет и критик, един от „Езерните поети“.
	_Колумела_ (I в.) — римски писател, известен с книгите си върху селското стопанство.
	_Конкордската битка_ — на 19 април 1775 г. край Конкорд е станала първата битка от Войната за независимост.
	_Конфуций или Кун Фу Дзъ_ (ок. 551–478 пр. Хр.) — китайски философ и политик. Целта на неговото морално учение е благополучието на държавата и самоусъвършенстването на индивида.
	_Корд_ — английска мярка за дърва, равна на 0,1 куб.м.
	_Коук, сър Едуард_ (1552–1634) — английски юрист и законодател.
	_Кохинор_ — прочут диамант, възпян още в индийския епос „Махабхарата“. От 1850 г. е собственост на английското кралско семейство.
	_Крез_ (ок. 560 пр. Хр.) — цар на Лидия в Мала Азия, чието богатство станало баснословно.
	_Крокет, Дейвид_ (1786–1836) — американски военен и политик, превърнал се във фолклорен герой.
	_Куорлс, Франсис_ (1592–1644) — английски поет.
	_Куру_ — легендарен древноиндийски град на мъдреците брамини, където се е състояла голямата битка, възпята в „Махабхарата“ и „Бхагавадгита“.

	_Ландър, Уолтър Савидж_ (1775–1864) — английски поет и прозаик.
	_Лаперуз, Жан Франсоа_ (1741–1788) — френски мореплавател, изчезнал безследно при опит да обиколи света.
	_Лейнг, Самюъл_ (1812–1897) — английски държавник и писател. Автор на „Записки от едно пребиваване в Норвегия“ (1837).
	_Либих, Юстус_ (1803–1873) — професор по химия в Гисенския университет, Германия. Публикувал „Химия на животните“ (1842).
	_Ликург_ (IX в. пр. Хр.) — спартански законодател. Политическото и военното величие на Спарта в продължение на няколко века се отдава на Ликурговата конституция.
	_Линей, Карл_ (1707–1778) — именит шведски ботаник, извършил класификация на растенията. Основното му съчинение, написано на латински, е „Genera plantarum“ (1737).
	_Линкълн_ — малък град близо до Конкорд.
	_Лок, Джон_ (1632–1704) — английски емпирически философ.
	_Локи_ (сканд. мит.) — богът на разрушението и злото.
	_Лонг Уорф_ — пристанище на Бостън.
	_Лудън, Джон Клодиъс_ (1783–1843) — шотландски паркостроител и природоописател.
	_Луис, Мериуедър_ (1774–1809) — изследовател на американския континент. По поръчение на президента Джеферсън предприел заедно с Уилям Кларк голяма експедиция към Пасифика.
	_Лъвуел, Джон_ (1691–1725) — служил под командването на Бенджамин Чърч; прочул се с битката срещу индианците на 18 април 1725 г.

	_Магнус, Олаус_ (1490–1558) — шведски историк, архиепископ на Упсала.
	_Мамелюци_ — гвардейци на египетския султан, които впоследствие взели за няколко столетия властта в Египет. През 1811 г. по заповед на султанския наместник Мехмед-Али паша те всички били затворени в крепост и избити; спасил се само един, като прескочил крепостната стена.
	_Масасойт_ (1580–1661) — вожд на индианското племе вампаноаг, владяло по-голямата част от територията, на която възниква Нова Англия.
	_Маст, Мир Камар Удин_ (XVIII в.) — индийски поет.
	_Матусал_ (библ.) — еврейски патриарх, живял 969 години (Битие, 5:27).
	_Мемнон_ (гр. рим. мит) — син на Аврора, загинал от ръката на Ахил. От статуята му, издигната край Тива в Египет, се разнасяла нежна музика, щом първите слънчеви лъчи я докоснели.
	_Менций или Мен Дзъ_ (ок. 372–289 пр. Хр.) — китайски философ от школата на Конфуций.
	_Меншиков, Александър Данилович_ (1673–1729) — руски княз, военен и държавен деец, фаворит на Екатерина I, умрял в изгнание.
	_Милтън, Джон_ (1608–1674) — английски поет, автор на епическите поеми „Изгубеният рай“ (1667) и „Възвърнатият рай“ (1671).
	_Миля_ — американска мярка за дължина, равна на 1609 м.
	_Минерва_ (рим. мит.) — богиня на мъдростта и на изящните изкуства, дъщеря на Юпитер; отъждествена с гръцката богиня Атина.
	_Мирабо, маркиз дьо Оноре-Габриел_ (1749–1791) — най-бележитият оратор на Френската революция, депутат на Третото съсловие, впоследствие изменник на революционните идеи.
	_Мирмидонци_ — смели тесалийски воини на Ахил, които се били срещу Троя. Според преданието името им произлиза от „myrmex“, т.е. „мравки“.
	_Мишо, Франсоа-Андре_ (1770–1855) — френски ботаник, автор на съчинението „Северноамериканската Sylva“ (1818).
	_Мом_ (гр. мит.) — бог на шегите и подигравките.

	_Нибур, Бертолд-Георг_ (1776–1831) — немски историк, известен с критическия си подход към източниците, особено в „История на Рим“ (1811–1832).
	_Ниепс, Жозеф_ (1765–1833) — френски изобретател, създател на фотографията заедно с Дагер.
	_Нимрод_ (библ.) — легендарен цар на Халдея, назован „голям ловец пред Господа“ (Битие, 10:9).
	_Нова Нидерландия_ — сегашният щат Ню Йорк.
	_Нова Холандия_ — сегашният щат Пенсилвания.
	_Нума Помпилий_ (714–671 пр. Хр.) — втори римски цар, заел се с религиозното устройство на Рим.

	_Олкот, Еймос Бронсън_ (1799–1888) — американски проповедник и философ от кръга на трансценденталистите. Неговата дейност е от голямо значение за американската образователна система.
	_Орфей_ (гр. мит.) — тракийски поет и музикант, син на Аполон и на нимфата Калиопа. Песните му раздвижвали скалите и дърветата и усмирявали зверовете. Участвал в похода на аргонавтите.
	_Осиан_ — шотландския легендарен герой и бард, живял според преданието през III в. Неговите творби, обработени и издадени от шотландския поет Джеймс Макферсън (1736–1796) под заглавието „Песните на Осиан“, упражнили силно влияние върху романтическата литература.

	_Паганини, Николо_ (1782–1840) — италиански композитор и цигулков виртуоз, прочут с умението си да свири само на най-ниската струна.
	_Пали, Уилям_ (1743–1805) — английски философ, автор на „Принципи на морала и политическата философия“ (1785) — съчинение, което Торо е изучавал в Харвардския колеж.
	_Палмира_ — древен град в централна Сирия.
	_Пан_ (гр. мит.) — козлоногият син на бог Хермес и смъртна жена, олицетворение на Природата и Живота.
	_Пар, Томас_ (1483–1635) — името на този англичанин, доживял до сто петдесет и две години, е станало символ на дълголетие.
	_Парк, Мънго_ (1771–1806) — шотландски пътешественик, изследовател на Африка.
	_Пафлагонци_ — жителите на Пафлагония, древна област в Мала Азия, спечелили си лоша слава със своето суеверие и груби обноски; споменати в „Илиада“.
	_Пек_ — английска мярка за вместимост, равна на 8,8 л.
	_Пелико, Силвио_ (1789–1854) — италиански писател, автор на първата романтическа драма в Италия „Франческа да Римини“ (1815). Осъден за желанието му да се причисли към карбонарите, той прекарал девет години в затвора на Шпилберг, където написал „Моите затвори“ (1832).
	_Пен, Уилям_ (1644–1718) — известен квакер, основател на щата Пенсилвания. Застъпвал се за равноправието на всички вероизповедания.
	_Пери, сър Уилям Едуард_ (1790–1855) — английски полярен изследовател.
	_Петър Отшелника_, наричан още Петър Амиенски (ок. 1050–1115) — френски монах, духовен водач на първия кръстоносен поход (1095–1099).
	_Пилпай или Бидпай_ — легендарен брамин, смятан за съчинител на най-ранните индийски басни, разпространявани в Европа през Средновековието; много близки до басните от санскритския сборник „Панчатантра“.
	_Пинта_ — английска мярка за вместимост, равна на 0,55 л.
	_Питагор_ (VI в. пр. Хр.) — гръцки философ и законодател, известен с много строгите си нрави.
	_Плиний, Гай Секунд_ (23–79) — римски естественик, автор на „Естествена история“ в тридесет и седем книги.
	_Плут_ (рим. мит.) — богът на богатството.
	_Плутарх_ (ок. 45 — 125) — гръцки историк и моралист. Автор на „Паралелни животописи на бележитите люде в Гърция и Рим“.
	_Плутон_ (гр. мит.) — владетел на Ада и бог на мъртвите. Неговото подземно царство било обградено седем пъти от река Стикс, през която лодкарят Харон превеждал душите на умрелите.
	_Погъс_ — вожд на индианско племе от южна Нова Англия, загинал в битката срещу капитан Лъвуел на 18 април 1725 г.
	_Полк, Джеймс_ (1795–1849) — президент на САЩ от 1845 до 1849 г.
	_Помона_ (рим. мит.) — богинята на плодните дървета и на градините.
	_Поуп, Александър_ (1688–1744) — английски поет от епохата на Класицизма. Превел „Илиада“ и „Одисея“ в римувани стихове.
	_Пфайфер, Ида Лаура_ (1797–1858) — австрийска изследователка, първата жена, обиколила земното кълбо. Публикувала „Пътешествие около света, извършено от една дама“ (1852)

	_Рали, сър Уолтър_ (ок. 1552–1618) — английски изследовател и писател, фаворит на кралица Елизабет I. Бил обвинен в заговорничество срещу Джеймс I и обезглавен.
	_Рикардо, Дейвид_ (1772–1823) — английски политикономист. Основно съчинение „Принципи на народното стопанство и данъчното облагане“ (1807).
	_Рихтер, Йохан Паул Фридрих_ (1763–1825), приел името Жан Пол — немски писател-романтик.
	_Робин Худ_ — герой от староанглийски балади, който през XII-XIII в. се подвизавал като горски разбойник.
	_Род_ — английска мярка за дължина, равна на 5 м.
	_Роландсън, Мери Уайт_ (ок. 1635–1678) — американка, държана дълго в плен от индианците.
	_Ръмфорд, граф Бенджамин Томпсън_ (1753–1814) — английски физик и дипломат, роден в САЩ. Публикувал трудове върху естеството на топлината. Изобретил непушеща камина.

	_Саади_ (1184–1291) — най-известният поет на Персия, творбите му „Гюлистан“ („Градина на розите“) и „Бостан“ („Градина на удоволствията“) съдържат образци на източната мъдрост.
	_Сарданапал или Ашурбанипал_ (ок. 668–626 пр. Хр.) — цар на Асирия, построил величествения дворец и библиотеката в Ниневия.
	_Сатурн_ — един от най-древните богове в римската митология, който учел хората да обработват земята.
	_Сведенборг, Емануел_ (1688–1772) — шведски учен, философ и религиозен писател.
	_Сей, Жан-Батист_ (1767–1832) — френски политикономист, вулгаризирал учението на Адам Смит.
	_Селкирк, Александър_ (1676–1721) — английски моряк. По негово желание бил оставен на необитаемия остров Хуан Фернандес, където проживял шест години. Прототипът на Робинзон Крузо.
	_Силвий, Еней_ (1405–1464) — италиански хуманист и дипломат, впоследствие папа Пий II.
	_Симсова дупка_ — през 1818 г. американският морски офицер и писател Джон Кливс Симс (1780–1829) изказал предположението, че на полюсите има дупки, през които може да се проникне в кухата вътрешност на Земята.
	_Смит, Адам_ (1723–1790) — шотландски философ. Създател на модерната политикономия, основно съчинение „Проучвания върху природата и произхода на благополучието на народите“ (1776).
	_Солон_ (ок. 638–558 пр. Хр.) — атински законодател, държавник, поет и философ.
	_Спенсър, Едмънд_ (1552–1599) — английски поет от епохата на кралица Елизабет I, на която посветил незавършената си творба „Кралицата на феите“.
	_Стандиш, Майлс_ (ок. 1584–1656) — английски военачалник, един от предводителите на първите заселници в Плимът, Нова Англия.
	_Стейт Стрийт_ — навремето финансовият център на Бостън.
	_Сторър, Томас_ (1571–1604) — английски поет.
	_Стърлинг, Джон_ (1806–1844) — английски свещеник и поет, последовател на Колридж.
	_Сфинкс_ (гр. мит) — чудовище, което тормозело жителите на Тива, като изяждало всеки, който не проумявал загадките му. Когато Едип дал правилен отговор, Сфинксът разбил главата си в скалата.
	_Съдбъри_ — малък град на югозапад от Конкорд.
	_Тартар_ (гр. мит.) — подземно обиталище на дъното на Ада, където прокълнатите понасяли вечни мъки.
	_Тацит, Публий Корнелий_ (ок. 55–120) — римски историк и държавник.
	_Теофраст_ (ок. 372–287 пр.Хр.) — гръцки философ и учен. Основни съчинения „Издирвания върху растенията“, „Първопричини за растенията“ и „Характери“.
	_Термин_ (рим. мит.) — богът на границите и собствеността.
	_Тернате и Тидор_ — малки острови от групата на Молукските (Индонезия).
	_Тива_ — прочут древен град в Египет, столица на девет династии, наричан Стовратната Тива.
	_Титир и Мелибей_ (гр. мит.) — пастири, за които се споменава в „Идилии“ на Теокрит и в „Буколики“ на Вергилий.
	_Томсън, Джеймс_ (1700–1748) — английски поет.
	_Тон_ — американска мярка за тегло, равна на 907,2 кг.
	_Тор_ (сканд. мит.) — бог на гръмотевицата.
	_Търнър, Сирил_ (ок. 1575–1626) — английски драматург.

	_Уайт, Джоузеф Бланко_ (1775–1841) — английски поет.
	_Уебстър, Даниъл_ (1782–1852) — американски политик и оратор. Речта му в полза на закон от 1850 г. за преследване на избягалите роби („Законът на Уебстър“) добила лоша слава.
	_Уестън_ — малък град в близост до Конкорд.
	_Уилбърфорс, Уилям_ (1759–1833) — английски филантроп, борец против робството, оглавил в Английския парламент борбата за освобождаването на робите в Британските Антили.
	_Уилсън, Александър_ (1766–1813) — шотландски поет и орнитолог, преселил се в Америка. Автор на „Американска орнитология“ в девет тома (1808–1814). Еднотомно издание излиза в Бостън през 1840 г.
	_Уинслоу, Едуард_ (1595–1655) — английски пуритан, пристигнал с кораба „Мейфлауър“ в Америка, бил три пъти губернатор на Плимътската колония. Неговите дневници и описанията му на първото заселничество представляват голям исторически интерес.
	_Улф, Чарлс_ (1791–1823) — ирландски поет-романтик.
	_Уотс, Айзък_ (1674–1748) — английски теолог и химнописец.
	_Уърдсуърт Уилям_ (1770–1850) — английски поет, един от „Езерните поети“.

	_Фаетон_ (гр. мит) — син на Хелиос (Слънцето). Получил от баща си позволение да води само за един ден колесницата му, но поради неопитност едва не подпалил цялата Вселена. Символ на човек, който се заема с непосилна за него работа.
	_Файф Пойнтс_ — квартал на Ню Йорк с много лоша слава.
	_Фокс, Джордж_ (1624–1691) — английски религиозен водач, основал през 1647 г. Квакерското общество.
	_Фрай, Елизабет_ (1780–1845) — деятелка на сектата на квакерите, занимавала се с благотворителност по затворите.
	_Франклин, Бенджамин_ (1706–1790) — американски държавник, дипломат, писател, учен и изобретател.
	_Франклин, сър Джон_ (1786–1847) — английски полярен изследовател, изчезнал безследно.
	_Фробишър, сър Мартин_ (1535–1594) — английски мореплавател, търсил северозападен път през Атлантическия към Тихия океан.
	_Фунт_ — английска мярка за тегло, равна на 453,6 г.
	_Фурие, Шарл_ (1772–1837) — френски социален реформатор, чиито идеи за съвместен живот в големи общности намерили отзвук и в Нова Англия, особено у някои от трансценденталистите като Маргарет Фулър с прочутата Ферма Брук край Конкорд.
	_Фут_ — английска мярка за дължина, равна на 30,48 см.

	_Хабингтън, Уилям_ (1605–1654) — английски поет.
	_Ханон_ (IV в. пр. Хр.) — картагенски мореплавател, стигнал през 480 г. пр. Хр. до Западна Африка. Пътеписът му „Периплус“ се смята за първото описание на мореплавател очевидец.
	_Халдея_ — име на страната, която древните гръцки историци наричали Вавилония. Халдейците умеели да гадаят бъдещето по звездите.
	_Хариванша_ — санскритска поема, включена в „Махабхарата“ Торо превел от френски епизода „Преселението на душите на седемте брамини“.
	_Харпии_ (гр. мит.) — крилати чудовища с женски образ, с тяло на ястреб и с орлови нокти.
	_Хауард, Джон_ (1726–1790) — английски общественик, ратувал за подобряването на условията в затворите.
	_Хауит, Алфред Уилям_ (1830–1908) — австралийски антрополог и изследовател. Автор на книгата „Земя, труд и злато или Две години във Виктория“ в два тома (1855).
	_Хеба_ (гр. мит.) — дъщеря на Зевс (Юпитер) и Хера (Юнона), богиня на младостта.
	_Хекатомпилос_ — древен персийски град, споменат от Плиний и Птоломей.
	_Хелвелин_ — планина в езерните райони на Северозападна Англия, свързана с т.нар. Езерни поети.
	_Хеманс, Фелиша_ (1793–1835) — английска поетеса.
	_Херакъл_ (гр. мит.) или _Херкулес_ (рим. мит.) — най-прочутият от героите на древността, син на Зевс и на Алкмена. Преследван от гнева на Хера, трябвало да извърши дванадесет подвига, между които погубването на Лернийската хидра и разчистването на Авгиевите обори.
	_Херик, Робърт_ (1591–1674) — английски поет.
	_Херкулесови стълбове_ — име, дадено от древните народи на европейските и африканските скали, които образуват протока Гибралтар. Според преданието те били разместени от Херкулес, за да се свърже морето с океана.
	_Херодот_ (ок. 484–425 пр. Хр.) — гръцки историк, наричан Баща на историята.
	_Херцина_ (гр. мит.) — изворна нимфа.
	_Хеспериди_ (гр. мит.) — име на трите дъщери на Атлас. Те имали градина, чиито дървета раждали златни ябълки, пазени от стоглав дракон. Херкулес убил дракона и откраднал златните ябълки. Островите на Хесперидите се намирали в Атлантическия океан (вероятно днешните Канарски острови).
	_Хибла_ — древен град в Сицилия на морския бряг недалеч от Сиракуза.
	_Хигия_ (гр. мит.) — богинята на здравето, дъщеря на Асклепий.
	_Химет_ — планинска верига в Югоизточна Гърция, прочута с мрамора и меда си.
	_Хор, Самюъл_ (1778–1856) — конгресмен от Конкорд, изпратен през 1844 г. в Чарлстън, Южна Каролина, за да протестира срещу заплахите към масачузетски моряци негри; грубо прогонен от властите на Южна Каролина.
	_Хоторн, Натаниъл_ (1804–1864) — американски романист и разказвач.
	_Християн II_ (1481–1559) — крал на Норвегия и Дания, а след 1520 г. и на Швеция.
	_Хумболт, Александър фон_ (1769–1859) — немски естественик и географ, пътешествал из Европа, Америка и Русия. Публикувал трудове върху география на растенията, климатология, вулканология. Основни съчинения „Картини от природата“ в два тома (1808) и „Космос“ в пет тома (1845–1862).
	_Хупър, Елън_ (1816–1848) — американска поетеса.
	_Хърндън, Уилям Луис_ (1813–1857) — американски изследовател, автор на „Проучвания по долината на Амазонка“ в два тома (1854).

	_Цербер_ (гр. мит.) — триглаво куче, пазещо входа към подземния свят.
	_Церера_ (рим. мит.) — богиня на земеделието, отговаряща на богинята Деметра от гръцката митология.
	_Цицерон, Марк Тулий_ (106–43 пр.Хр.) — римски държавник, оратор и писател.

	_Чалмърс, Александър_ (1759 1834) — шотландски биограф, издател и журналист. Публикувал „Произведенията на английските поети от Чосър до Каупър“ (1810).
	_Чамплейн_ — езерото на границата между щатите Върмонт и Ню Йорк.
	_Чанинг, Уилям Елъри_ (1810–1884) — американски унитариатски свещеник и поет, близък до кръга на трансценденталистите. Приятел на Торо и пръв негов биограф.
	_Чапман, Джордж_ (1559–1634) — английски драматург и преводач на Омир.
	_Челини, Бенвенуто_ (1500–1571) — известен италиански скулптор и бижутер. Една от многото драматични случки в живота му било затварянето му в крепостта „Сан Анджело“ в Рим по обвинение в кражба на скъпоценности от папа Климент VII.
	_Чосър, Джефри_ (ок. 1340–1400) — английски поет, автор на „Кентърбърийски разкази“ (1387/1400).
	_Чърч, Бенджамин_ (1639–1718) — предводител на пуританите срещу индианците във Войната на Крал Филип (1675–1676).

	_Шамполион, Жан-Франсоа_ (1790–1832) — френски египтолог, разшифровал древноегипетското йероглифно писмо въз основа на Плочата от Розета, върху която били изписани еднакви текстове на гръцки и древноегипетски.

	_Ървинг, Едуард_ (1792–1834) — шотландски свещеник, застъпвал идеята, че църквата трябва да възстанови първоначалните си функции.

	_Юбер, Франсоа_ (1750–1835) — швейцарски ентомолог, автор на „Нови наблюдения над пчелите“.

	_Янки_ — прозвище на американците в Съединените щати. По времето на Торо означавало само жител на Нова Англия.
