P>
	Аз вече пях, а днес сърцето жали
	за миналото, пропиляно в песен;
	така във песента си бях унесен,
	че съм забравил скърби и печали.

	Аз пях, но да ме питате: „Кога ли
	било е то?“ — не е ответът лесен
	и чезна днес — окаян и несвесен,
	а миналото слънчево ме гали.

	Но беше простодушна песента ми —
	не за доволство, просто доверчива;
	аз пях, а ми пригласяха окови.

	Ала кому да кажа, че ме мами,
	и мигар тя, надеждата, е крива,
	че злобната Фортуна все ме трови?
P$
