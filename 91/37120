P>
	Амур със своите козни не престава,
	да ме убие иска с изненада,
	но моята надежда не упада.
	Кому отнел би, щом не притежава?

	Надежда празна тъй ме съживява.
	Това е гибелната ми наслада!
	Тя от промени резки не пропада
	и като чълн в море се устремява.

	Но щом като погнуса не подхожда,
	надежда гдето няма, там стаено
	Амур ме дебне с гибелни стрели.

	И има дни — сърцето ми пробожда
	не знам какво, не знам къде родено,
	не знам и как — но страшно ме боли.
P$
