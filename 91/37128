P>
	Рожденият ми ден плач прокобява
	и времето държи го в таен плен,
	за да не би да дойде някой ден,
	но дойде ли, той гибел да вестява!

	Лъчът да гасне и да потъмнява,
	към смърт светът да бъде устремен
	и да кърви от свода помрачен,
	и майка своя син да не познава!

	А хората, объркани и клети,
	с лица безкръвни и в сълзи облени,
	да мислят, че тръбата ги зове!

	О, боязливци, в ужас не крещете,
	но знайте, че на този ден роден е
	най-клетият човек от векове!
P$
