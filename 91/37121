P>
	Страстта е огън и гори без дим.
	Тя рана е и болка, но блажена,
	сред задоволство — незадоволена,
	боли те, но си цял и невредим.

	Ненавист тя е, а не път любим —
	да си самичък в цялата вселена,
	душата ти да бъде все смутена,
	тя трови ни, а ние я търпим.

	Тя пленник сам да станеш те подбужда,
	властителя превръща в победен,
	с убиеца си тя завързва дружба.

	Но как успява все пак ден след ден
	приятелство в сърцата да събужда,
	щом тя е с нрав тъй неустановен?
P$
