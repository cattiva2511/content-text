	{img:33-lubovni-vloh.png}
	— Винаги съм искал да бъда цвете: кокиче, минзухарче. Да расна и да гасна с Природата, а не като сега… все същото — намуси се Влох.
	— Повечето хора нямат твоите привилегии! — баща му страдаше от липса на чувство за хумор.
	— И какъв е смисълът тогава? На всеки 100 години да гледам нова революция, така ли?
	— И да се храниш с тях — допълни баша му. — По време на конфликт има много храна.
	— Но убийството е грях!
	— Гладът е още по-голям грях. Той е равен на самоубийство. Не е грешно да убиваш, за да се нахраниш.
	— Но, татко, аз не мога!
	— Ще свикнеш, момчето ми, ще свикнеш! — твърдата десница на баща му го погали по бузата — същата десница, която беше откъснала главата на жертвата с един замах.
	Вечеряха мълчаливо.
