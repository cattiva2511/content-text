P>
	Самият дявол, въплътен в говореща змия,
	в градината му средищните равнини на Азия,
	в чертаещия час кръга ужили и събуди,
	в греховни очертания плода брадат разчекна,
	а Господ си скрибуцаше като сънлив пазач
	и спускаше от своя хълм панаирджийска прошка.

	Когато не познавахме подвластните морета,
	под ръкотворната лупа полусвещена в облак
	градинските ни богове, ми казват мъдреците,
	добро със зло усукали на източно дърво;
	и щом надутата луна се вдигна в небосвода,
	тя беше черна като звяра, като кръста бледа.

	Ний знаехме за стража таен в нашия Едем,
	в свещените води, които не сковава зима,
	а и в онези утрини могъщи на земята;
	самият пъкъл в серен рог и сцепеният мит,
	самият рай на небесата под среднощно слънце,
	една змия скрибуцате в чертаещия час.
P$
