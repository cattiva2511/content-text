P>
	Опази сила, дето през зелен фитил извлича цветето,
	влече и моята зелена възраст; дето пръсва корените,
	и мене също разрушава.
	И аз не мога да разкажа на приведената роза,
	че зимата и мойта младост е превила.

	Опази сила, дето през скалите влагата извлича,
	влече и мойта кръв червена; дето пресушава струите,
	превръща моите на восък.
	И аз не мога да разкажа на туптящите си вени
	как същата уста и ручея изсмуква.

	Онази длан, дето завъртва в бистри вирове водата,
	раздвижва и тресавищата; дето връзва вятъра,
	и моя бял саван разпъва.
	И аз не мога да разкажа на обесения клетник
	как във варницата клокочи моя глина.

	В самия извор времето е впило жадните си устни;
	тече и се съсирва любовта, ала кръвта пролята
	ще уталожи раните й.
	И аз не мога да разкажа на вилнеещия вятър
	как времето с небе звездите е обвило,

	И аз не мога да разкажа на заровения влюбен
	как и по моята постеля е полазил червеят.
P$
