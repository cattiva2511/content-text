P>
	Сънувах своя произход под сънна пот, пръсвах
	черупката въртяща се, здрав
	моторен мускул върху компресор, врязан
	навътре в блян и арматурен нерв.

	От членове, размерени от червея, свличах
	се от набърчената плът, вещ
	като пила в желязната трева, сплавен
	в слънцата на човеколейна нощ.

	И син на вени с капката на любовта, скъпа
	твар в мозъка на костите, в скок
	кълбото на наследството издух, пътник
	на първа скорост в нощния човек.

	Сънувах своя произход и пак умрях, блъснат
	в сърцето ратно от шрапнел, мраз
	съсирен в раната закърпена, смъртен
	намордник на устата, яла газ.

	Прозрял във втората си смърт, видях бърда, жетва
	от бучиниш и от витла, кръв
	ръждива връз калени мъртъвци, впрегнат
	във втората си стръв през злака жив.

	И силата проникна в мойто рождество, второ
	изправяне на скелета или
	обличане на голия ми дух. Зрелост
	от пак изстраданата болка плю.

	Сънувах своя произход под смъртна пот, впаднал
	двукрат в кърмилното море, цял
	пропит в солта Адамова, по днес с бляна
	на нова мощ към слънцето съм полетял.
P$
