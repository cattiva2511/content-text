P>
	Един развой във небесата на сърцето
	превръща влага в суша; златно жито
	прораства и злия мраз на гроба.
	Един нов лъх, над вените развихрил грива,
	нощта превръща в ден; кръвта изгрява
	за червеевата прокоба.

	Един развой в окото предвещава
	мрак на костта; плодилата утроба
	засмуква в себе си небитието.

	Едно смрачаване в небето на окото
	преполовява зрака му; морето
	се срива пред брега без мяра.
	И семето, което брули слабините,
	събира само част от плодовете,
	додето вятърът примира.

	в плътта и костите са ветровете
	влажни и сухи; живи редом е мъртви —
	два призрака — се движат пред окото.

	Един развой във небесата на света ни
	превръща призрак в призрак; всички тленни
	на двойна сянка стават жертви.
	Един развой луната в слънцето издухва,
	завесата от суха кожа смъква
	и ти, сърце, предаваш своите мъртви.
P$
