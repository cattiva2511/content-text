	Живял в древността египетски фараон на име Кухи Бентем. Той познавал законите на бялата магия, и се носила мълвата, че е един от посветените членове на Бялото Братство. Кухи Бентам имал дъщеря на име Изис Бухи, на която той преподавал свещеното знание.
	Изис Бухи изучавала тайната на четирите щастливи дни в годината. Първият ден бил в началото на пролетта, вторият ден — в началото на лятото, третият ден — в началото на есента, четвъртият — в началото на зимата. Мелседек — един от Учителите на Бялото Братство лично я посвещавал в дълбоките закони на щастието. Те се срещали четири пъти в годината — по време на щастливите дни. И на всяка тяхна среща Мелседек й давал по един скъпоценен камък.
	Много камъни събрала Изис Бухи, но един от тях бил особен.
	По заръка на Учителя си тя изучавала техните сили и тайнствата им, и ги държала в махагоново садъче.
	Много камъни имало в сандъчето, но един от тях бил различен.
	Дал Мелседек на Изис Бухи задача — да посети всички къщи от града, където имало бедни, болни, хроми и сакати. И на всеки от клетниците да дава да си избере по един скъпоценен камък. Взимали хората по един камък, а те били кой от кой по-блестящ и лъскав.
	Много красиви камъни имало в сандъчето, но един бил специален.
	Пълен бил махагоновия сандък, та дълго време обикаляла Изис Бухи сред страдалците из целия град. Но един свършили камъните и само един останал — той бил съвсем прост и обикновен наглед, та него никой не искал да вземе.
	Много камъни имало в сандъчето, но само един останал — камъкът на Любовта.
