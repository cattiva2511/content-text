P>
	Нима тъй скоро слънцето послушно
	(чуй, господарю утре),
	ще разгадае времето и туй килерче прашно
	(мъглата с кост на кутре
	плътта ще разтръби),
	разтреби, за да премени хрущялите ми пищно
	и голото яйце да закрепи,

	подробно господарят утре с гъба
	(туй раната записва),
	гледач на великани над разсеченото дъно
	(мъглата — жадна жаба
	с прибоите закусва),
	ви обяснява, господа, а неговото странно
	покорно утре през храната писва.

	При слънцето на служба с всяка жила —
	обред на светлината —
	с въпрос извличам остър нокът от костта на мишка
	и камъка с опашка
	улавям в пелената,
	а почвата скимти, че аз съм острозъба хала
	и мъртвото пониква от земята.

	Нима тъй скоро моят ръст, о боже,
	(сам господарят утре
	две водни стъпки отпечатва в семенното ложе),
	със зарево отвътре
	ще вдигне облак прав,
	подвижен център, извисен в мъгливия покров,
	невидим върху своя собствен дънер,

	и от дърветата по-дълъг крак,
	тоз, вътре що живее —
	и господин, и господар с очи от черен мрак,
	с очи, утроба вие
	и целият любезен ад, глух като часов кръг,
	отеква с гръм рева на този рог.
P$
