	Двама бяха любимите ученици на Азман-Тура и на тях той възлагаше най-трудните задачи. Единият се казваше Вимерсиде. Вимерсиде много почиташе Азман-Тура — защото знаеше, че е велик Учител на Бялата ложа. По това време правилата бяха строги и на никой истински ученик не се позволяваше страстна любов и женска ласка.
	Но — обикна Вимерсиде жена — възлюби я силно и страстно.
	И запази любовта си в тайна, та дори и на Учителя си не каза.
	А Азман-Тура дълго време подготвяше важен опит — как да се подмлади тялото и сили на огнен живот отново да го изпълнят. Тайна отвара приготви и никой не знаеше нейните съставки. Но трима трябваха за опита — и двама помощници имаше Азман-Тура. Единият се казваше — Вимерсиде.
	Но — разболя се възлюбената на Вимерсиде — и смъртоносна бе болестта.
	И какво ли не опита ученика — не можа да й помогне: всички методи, които знаеше, приложи!
	Но — не помогна!
	И дойде големият ден, когато Азман-Тура щеше старостта да победи. В тъмно подземие извика той своите двама ученици и даде им две стъкленици, пълни с тъмна течност.
	Рече има Учителя:
	— Искам в ума ви само един образ — този на Бога!
	Азман-Тура взе голяма стъкленица, със златна основа и украса, и ритуала започна. В пълна концентрация трите тъмни фигури шепнеха слова на непознат език, и закипя тъмна течност в стъкленици.
	След края на нощта рече Учителя на своите ученици:
	— Провалихме се, братя мои: старостта не победихме! Защото един от нас не за Бога, а за жена помисли! Един искаше на болната си любима да помогне — и силата на течността да влее здраве в немощни снага!
	Братя, ние — не успяхме!
