P>
	Дръжте се здраво в тези древни часове на куковия месец,
	под вялата, четвърта лудост върху хълма на Гламорган,
	дорде цветът зелен нагоре язди, за гонитбата на времето;
	времето у един ездач на лудостта като човек от село
	над скоковете на ездата с ловката си хрътка по петите
	подкарва хората ми, рожби мои, от надвисналия юг.

	За тебе, селски край, ловът е лятото, а декемврийски вирове
	около кран и водна кула около надвиснали дървета
	не виждат кънки този пети месец, птиците са отлетели;
	дръжте се здраво, мои селски рожби, в разказния свят,
	дорде зелената гора умира и сърните се повалят,
	този пресечен и препускащ пръв сезон, за дивеча на лятото.

	И ето екналите рогове на Англия със звук на образ
	събират снежните ви конници и този хълм четириструнен
	над морското черво отекнал гръмко, канарите съживява;
	препятствия, огради, пушки сред надигащите се морени
	като пружина в менгеме пропукват се, април костотрошача,
	лисват на лудостта ловеца и надеждата, държана здраво

	Четири времена като подплата падат над земите алени,
	разхождат се на рожбите ми по лицата с кървава опашка,
	времето, във ездач възправено, от впрегнатата долина;
	дръжте се здраво, мои селски палавници, че сокол се спуска,
	Гламорган се изправя златен цял, за падащите птици.
	За вас ловът е лятото, додето пролетта препуска с гняв.
P$
