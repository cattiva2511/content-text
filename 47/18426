P>
	Ръката, дето сложи подпис, хвърли град в разруха;
	пет царски пръста с дан дъха обложиха без жал
	и с удвоена смърт една страна разполовиха;
	петимата крале затриха крал.

	Могъщата ръка отвежда до превито рамо,
	а ставите на пръстите са като тебешир;
	перото сложи края на убийството безумно,
	което сложи край на думите за мир.

	Подписалата договор ръка разпръсна треска
	и плъзна глад и напасти като рояк нечист;
	велика е ръката, дето тъй човека стиска
	чрез името, надраскано на лист.

	Петимата крале пресмятат колко е убито,
	но кой целуна раната, кой бръчката смекчи?
	Ръка цари над жалостта, тъй както над небето;
	ръцете нямат плачещи очи.
P$
