P>
	Завалява снегът. Закъсняващ.
	Снежинки бързат сред хаоса.
	Измореният път. Непрощаващ.
	Снежинките бързат нахалост.

	Със снега сме такива приятели!
	Вечно чакани и все неочаквани,
	Със снега сме големи мечтатели,
	Идваме тихо, после се стапяме.

	Със снега си разделяме териториите.
	Кой вярва на закъснели вестители?
	Той пристига в душите на хората,
	Аз се прибирам в бяла обител.

	Завалява снегът. Опрощаващ.
	Снежинки гинат сред хаоса.
	Черният път. Побеляващ
	От стаената в душите ни ярост.

@@	януари 2001 г.
P$
