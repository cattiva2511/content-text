P>
	Аз от гъби нямах си представа,
	но си купих специална книга —
	всичко в книгата се обяснява,
	даже с цветни снимки, то ми стига!

	То ми стига,
	то ми стига,
	тръгвам из гората с книга!
	Ето червенушка,
	ето и пънчушка,
	сладка качулатка
	и печурка сладка.
	Тая е отровна,
	тая вън от коша!
	Тая е редовна,
	тая пак е лоша.
	Хич окото ми не мига —
	гъби си бера по книга.

	Гъби с ма`ло щях да хапна сладко,
	само че куражът ми не стига.
	Нека първо да ги види татко,
	който ги познава не по книга…
P$
