P>
	Позволи ми да те обичам всеки миг,
	И в този миг за тебе да живея,
	Всеки миг да съм с теб завинаги,
	Миг, във който да се слеем.

	Позволи ми да съм слънчевият лъч,
	Който сутрин те прегръща рано,
	Позволи ми да съм пролетния дъжд,
	Заблестял на голото ти рамо.

	Позволи ми да съм радостният ден,
	Вятърът немирен във косите ти,
	Позволи ми да съм сладкият ти плен,
	Цветният ти сън, нежните ти мисли.

	Позволи ми да съм страстната ти нощ,
	Изпълнена с космически фантазии,
	И на звездите скритата им мощ,
	Любовта ни слънчева да пази.

	Позволи ми да съм твоя свят,
	Себе си във който да открием,
	Позволи ми да съм цъфналият цвят,
	Живот, от който ти да пиеш.

@@	пролетта на 2002 г.
P$
