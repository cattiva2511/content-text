P>
	Мето е храбър обесник.
	Тру-ту-ту. Дан-дан-дан.
	Сложи си шапка от вестник,
	даде си чин капитан.

	Втурна се Мето в морето.
	Труту-ту. Раз-два-три.
	Да, но морето пред Мето
	никак не се покори.

	И капитанската капа
	плесна в крайбрежната пяна.
	Цялата там се разкапа,
	само на капа ми стана.

	После затича се Мето
	със адмиралска фуражка.
	Да, но морето проклето
	също и нея излашка.

	Сложи си шарена кърпа
	Мето и стана пират.
	Бризът назад я издърпа,
	гони я Мето назад.

	Видиш ли, Мето, морето
	хорските шапки мете!
	Иска за шапка небето!
	Другите — малки са те!
P$
