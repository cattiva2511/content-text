P>
	Не слагайте граница в своето минало!
	Всяка граница крие възможност,
	Тръпка отново да бъде премината,
	Всяка граница носи тревожност
	В необходимостта от своето поставяне.

	Защото границата е самоизмама.
	Тръгнете по еднопосочната улица,
	Без да обръщате поглед назад
	И това, което наистина струва,
	Ще тръгне мълчаливо със вас.

	Ще остане тогава, когато е трудно.
	Затворете всички изписани страници
	С мастилото черно на своето минало.
	Бъдещето е най-трудната граница,
	Която остава сами да преминем.

@@	февруари 2001 г.
P$
