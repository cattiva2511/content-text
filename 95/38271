E>
	Чиста, хладна вода!
E$

	— Хей! — провикна се той задъхано, преследващ с тежки стъпки ужасената си съпруга, която беше избягала надолу по тяхната алея сякаш гонена от демона на неговия собствен страх, последвал гневния му изблик, насочен към нея, когато беше открил мокрите стени на банята и крещейки я беше обвинил, че пак си е взела горещ душ без да проветри банята след това, като напълно беше пропуснал факта, че той се беше прибрал преди нея и че банята не беше изпълнена с топла па`ра, а беше толкова студена, че почти го беше вледенила, когато беше влязъл и затворил вратата след себе си, тъкмо преди да избухне гневно и да я потърси в кухнята, за да й отправи несправедливото си обвинение, на което тя отговори с нервно възклицание, преди да го последва обратно в банята, тъкмо навреме да видят как влагата се просмуква от стените, събира се на пода, придобива форма и се протяга агресивно към тях, като при това прогаря дълбоки рани в глезените им, което стана причина двамата да хукнат навън с панически писъци, сякаш подгонени от самия световен потоп, извиращ от малките правоъгълни очертания на тяхната баня и преследващ ги навън под топлото юлско слънце, запазвайки формата и подвижността си и изтръгващ от тях крясъци, отразяващи се от тухлените стени на уличката, в която двамата бяха свърнали, онази задънена уличка, чиято гладка тухлена стена сега се изправяше пред тях, докато той умоляващо крещеше на жена си, която правеше истерични опити да се покатери по гладкото червено ограждение: — Почакай!
