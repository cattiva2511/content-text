P>
	Щом тежък сняг гората
	с дебел кожух покри,
	затичаха децата
	сред преспите в игри.

	Отърсиха товара,
	затрупал малък бор.
	Върхара си изкара
	дръвчето на простор.

	Разкърши свити вейки,
	нагоре ги простря:
	— Спасители, здравейте,
	безкрай благодаря!

	След туй една елхица
	дружината спаси.
	Със клон като с ръчица
	тя махна им: — Мерси!

	Дръвчета многобройни
	се кланяха отвред
	на тия смели войни,
	спасили ги от гнет.

	Но групата им славна,
	не щеш ли, пън откри.
	Единствен той не шавна
	да им благодари.
P$
