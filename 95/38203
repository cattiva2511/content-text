P>
	Коледа е. В очите ни светнали,
	Истинска Коледа, в която сме заедно,
	Блещука, сребрее, изчиства се просторът
	И с приказна царствена мантия,
	От снежинки перлени вплетени
	Святото тайнство на празника
	Спуска се тихо отгоре ни
	Във внезапния миг на прераждане.

	Коледа е. Толкова прелестна!
	Коледа, в която повярвахме,
	Във звездата на нашия порив,
	На любовта в святата тайна,
	Коледа във душите ни трепетни,
	В споделения залък от хляба ни,
	В ръцете, с които се молим,
	Прегърнати да сме заедно.

@@	декември 2001 г.
P$
