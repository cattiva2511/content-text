P>
	Когато откъснеш от дървото
	Едно листенце надежда
	И като ваденка на стъклото
	Залепиш го, да се процежда

	Слънцето сутрин през нея
	И светът като водопад
	Да се разплисне по кея
	Пристанищен на твоя свят,

	За да могат вълните пак
	Да отнесат в хартиена лодка
	Тайните на сребристия мрак,
	На нощната лунна разходка,

	Когато се ражда музика,
	Чувства звънтят по стъклото,
	Листенце надежда е нужно
	Да подариш от дървото.

@@	март 2001 г.
P$
