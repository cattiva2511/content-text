P>
	Обаждам се да ти кажа: „Лека нощ!“
	А също и че днес беше много красива.
	Това, последното, всъщност го знаеш,
	Защото много пъти съм го изричал.

	Както и много пъти: „Лека нощ!“
	Но днес беше особено красива.
	Както вчера, както ще си и утре. Знаеш,
	Че в моя свят никоя на теб не прилича.

	Очакваш да ти пожелая: „Лека нощ!“
	От очите ти светлина приказна се излива,
	Красива си, защото всъщност знаеш,
	Че се обаждам да ти кажа: „Обичам те!“

@@	март 2001 г.
P$
