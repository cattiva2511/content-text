P>
	Обичам те.
	Всичко останало е суета.
	Останалото няма значение.
	В кръговрата на всички сезони
	Обичам те без ограничения.
	Обичам те.
	Обичам те без разстояния,
	Без граници, без време,
	Обичам те с онази неповторима
	Единственост във Вселената.
	Обичам те.
	Обичам очите ти, лицето ти,
	Обичам гласа ти,
	Обичам усмивката ти, ръцете ти,
	Обичам твойта походка,
	Обичам те.
	Обичам те, когато те виждам
	И когато те мисля,
	Обичам те весела и тъжна,
	Слънчева и замислена,
	Обичам те.
	Обичам те, когато си тук
	И когато те няма,
	И тогава те разбирам —
	Светът без теб е измама.
	Обичам те.
	Обичам те, когато работя
	И когато почивам,
	Когато във всеки миг
	Тебе откривам.
	Обичам те.
	Извън егоизма на битието,
	Извън фалшивите рамки,
	Обичам те във всичко, което е
	Вечността на пространството.
	Обичам те.
	Обичам те сладко, обичам те нежно,
	Обичам те пламенно, страстно,
	Егоистично, нахално дори,
	Обичам те свободно и властно,
	Обичам те.
	Обичам те в думите и без думи,
	Обичам твоето име,
	Обичам теб, защото си ти
	И защото те има.
	Обичам те…

@@	8.03.2001 г.
P$
