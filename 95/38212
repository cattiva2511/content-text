P>
	Трябва всичко да изстрадаш,
	Много дълъг път да извървиш,
	Да вярваш или да не вярваш,
	Да не знаеш ти ли си или не си.

	Трябва да се лъжеш, да те лъжат,
	И лъжата адски много да боли,
	За кой ли път да се самоосъждаш,
	Да не знаеш ти ли си или не си.

	Трябва да не виждаш, заслепено
	Да се луташ в свой си лабиринт,
	И сам да се предаваш в плен,
	Да не знаеш ти ли си или не си.

	Трябва нищо да не чуваш
	И много дълго да мълчиш,
	Упорито сам да се погубваш,
	Да не знаеш ти ли си или не си.

	Трябва да те мачкат грубо
	И сивотата да те покори,
	Трябва всичко да изгубиш,
	Да не знаеш ти ли си или не си.

	Трябва всичко да изстрадаш,
	Много пъти да сгрешиш,
	Но пред себе си, ако се изповядаш,
	Ще откриеш кой си всъщност ти.

	Накрая всичко ще се сбъдне,
	Но когато трябва да платиш,
	Горчивата цена ще бъдат
	Безцелно пропилените ти дни.

@@	пролетта на 2002 г.
P$
