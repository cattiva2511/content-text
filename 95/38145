P>
	Веднъж отиде Съби
	в горичката за гъби.
	Насам-натам се щурка
	и спря се пред печурка.
	Облечена във бяло
	и чисто наметало,
	тя кимаше му сякаш:
	— Бери ме, без да чакаш!
	И Съби се наведе,
	но в тоя миг отпреде
	съгледа друга — шарена,
	изписана, докарана:
	с оранжева барета,
	палтенце на карета,
	поличката червена
	на гънки разкроена,
	зелените чорапки
	с големи сини капки.
	Хареса му се тая,
	главата му замая.
	На беличката Съби
	със присмех се озъби:
	— Каква си гъба проста,
	такива има доста.
	И той с обувка стъпка
	оная скромна гъбка,
	към пъстрата се впусна:
	— Това е гъба вкусна.
	И бързо я изхруска
	за сутрешна закуска.
	Но цялата гора
	пред него заигра.
	И той се улови
	да тропа, но, уви —
	препъна се о пън,
	потъна в тежък сън.
	Когато се събуди,
	безкрайно се учуди:
	гора край него няма,
	а той е по пижама
	под болнично одеяло.
	Над него лелка в бяло —
	същинска бяла гъба —
	се смее белозъба:
	— Отново здрав си, Съби,
	но ходиш ли за гъби,
	да знаеш, че ония
	със много шарени`я
	са най-отровни, най`.
	Това е, братко. Край.
P$
