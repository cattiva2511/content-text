P>
	Тази нощ за двама ни е звездна,
	Нощ отправна, пътеводна,
	И тръгваме по нашия безкраен път,
	Безкраен път сред звездите на Вселената
	И белите коне на времето
	Напред ни водят и летят, летят.

	Тази нощ за двама ни е нова,
	Изначална нощ, предначертана,
	Снегът се спуска като благослов
	И ни понася на крилете на звездите,
	А ние, уморени от тъй дългото скитане,
	Нощта превръщаме във вечност,
	А вечността — в любов.

@@	31.12.2001 г.
P$
