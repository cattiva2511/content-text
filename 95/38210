P>
	Цъфтят дърветата, а сняг вали,
	Що за пролетно настроение?
	Воюва за тези мартенски дни
	Зимата в минало време.

	Нито е дъжд, нито пък сняг,
	Бързо се променят сезоните,
	Ухае на сняг, ухае на цвят,
	Ветровете обезумели се гонят.

	Не вярвам в този мартенски сняг,
	Който дърветата задиря,
	Под него най-нежният цвят,
	От студ и от болка умира.

	Аз искам сега всичко да цъфти,
	Сега дърветата да не плачат,
	По клоните им снегът се стопи,
	Като след дъжд светът е прозрачен.

@@	март 2002 г.
P$
