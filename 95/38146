P>
	Ще остане необрана
	май че крушата пред къщи.
	Викам на краниста с крана
	да помогне, той се мръщи.

	Как не моля го, но оня
	хич не иска да ме слуша.
	— Братче — вика, — плана гоня,
	махай ми се с твойта круша!

	— Тъй ли? — рекох и веднага
	взех едно пробито канче,
	взех пиронче и тояга
	и направих кулокранче.

	Канчето върху тояжка
	между крушите се муши,
	после лекичко се лашка,
	цък — и вътре падат круши.

	В къщи съм изпълнил плана
	и машината бездейства.
	Търся круша необрана
	у съседните семейства.
P$
