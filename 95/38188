P>
	За теб, моя вечна красавице!
	Единствено и само за теб
	Вдигам днес цветна наздравица,
	От пролетни аромати букет.

	Прости ми. Но откакто те срещнах,
	Светът стана друг и различен,
	Само тебе очаквам на среща,
	Само тебе познават очите.

	Извинявай, че аз съм ти верен,
	Че ти си ми близка и скъпа,
	Едва ли друг ще намериш,
	Като мен в любов да те къпе

	Ела! Запазих за теб пролетта
	В албума от различни сезони,
	Ако повярваме пак в любовта,
	В красотата на цъфнали клони.

	Ела! Пролетта е ново начало.
	Приеми ме в твоите зеници,
	Нека във тях да остана,
	Нека чрез тях те обичам!

@@	март 2001 г.
P$
