P>
	Зимата вади от своята пазва
	Хиляди малки чудеса,
	Които танцуват, играят и казват:
	Повярвайте в нашата магия добра!

	Повярвайте в това, което е бяло,
	Затворете очите си и пак
	В нашето трепкащо огледало
	Ще откриете вашия знак.

	Повярвайте, че всичко ще стане,
	Когато изсветлее зимният мрак,
	Когато оздравеят черните рани,
	Засипани тихо от белия сняг.

	Зимата крие своите илюзии,
	Някъде, във вълшебна гора,
	Не казвайте, всичко е вече изгубено,
	Просто повярвайте в магия добра.

@@	януари 2002 г.
P$
