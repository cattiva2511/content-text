P>
	Играят своя танц забързан свещите
	С отлитащите стъпки на забравени години.
	След мене са нощта и бурите. Насреща
	Всичко чезне в огнена мъгла неумолима.

	И само ти си някаква звездичка от надежда,
	Че има смисъл отреденият ми миг живот,
	И само ти ме караш през мъглата да се вглеждам,
	Да се надбягвам с времето, с фаталния му ход.

	Да, не съм богат. Но на рождения си ден
	Затова на теб подарък искам да ти дам.
	Знам, че не е много. Ала ти подарявам мен.
	На незапалените свещи любовния им плам.

	Защото вдигнеш ли очи с мечта за слънчев ден,
	Ако погледнеш през мъглата, аз ще бъда там.

@@	22.07.2000 г.
P$
