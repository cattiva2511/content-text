P>
	На тавана, край ошава,
	туй веднъж ли е било,
	призрак виждал съм да шава.
	Сигурно е НЛО.

	Пришълец от Андромеда,
	от мъглявината чак,
	изпитателно ме гледа
	през мъгла от прахоляк.

	Има призрак, няма призрак —
	всичко е според това
	дали гостът вижда признак
	за разумни същества.

	Щом пред мен се появява,
	умен съм, това е факт,
	но след миг се усъмнява
	и не прави с мен контакт.

	Ту съм умен, ту — обратно.
	Сам отдавна си го знам.
	Но е доста неприятно,
	че го знаят тия там…
P$
