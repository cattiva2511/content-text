P>
	Този ден е пролетно чуден,
	Както пролетно чудна си ти,
	Пролетта навън пак се буди,
	Защото я сгряваш с очи!

	Денят ми е мисъл за теб,
	Жажда за твоите слънца,
	Затова набрах ти букет
	От живителни свежи цветя.

	Ти вървиш по светла пътека,
	Поръсена от цветния сняг,
	И игривите стъпки полека
	Създават кристалния сват.

	Как сияят в твоите коси
	Лъчи слънчеви и се лутат,
	Ти с твоите слънца ги плени,
	Превърна ги в нежни милувки!

	А аз съм навеки пленен
	От очите слънца и ги гледам,
	В новия пролетен ден
	Протягам ръцете към тебе!

	Пролетта значи прераждане.
	В дъхава китка от люляк
	Пролетта любов ни дарява,
	Която ни е така нужна.

	И тази пролет навън
	Запазим ли дланите слети,
	Ще се превърне тихо във звън,
	Във вечна звездна пътека.

	Нощта е пролетно чудна,
	Както пролетно чудна си ти!
	Да не спим. Нека ни будят
	Отразените в очите луни!

@@	6.04.2001 г.
P$
