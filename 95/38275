E>
	И от тогава не сме мърдали от там.
E$

	И рече Бог:
	— __Да бъде светлина…__ О, да му се не знае — измърмори Той веднага след това.
	Бог огледа вселената Си с отвращение. Вече цяла седмица се занимаваше с този проект. Беше изморен и гладен.
	— Пак ли не се получава, скъпи? — попита госпожа Бог мило. — Какво не й е наред сега?
	Бог намусено захапа долната си устна в артистично раздразнение преди да отговори.
	— Има твърде много червени звезди и галактиките не са под правилния ъгъл.
	— Това май е третата поредна седмица, нали? — попита Неговата спътница.
	— Отлично знам колко опита съм направил — отвърна Той малко по-грубо от необходимото.
	— Хайде ела — подкани Го тя. — Ще ти материализирам една хубава пилешка супа. Веднага ще се почувстваш по-добре.
	— По-късно. Искам да поработя над тази слънчева система. Почти успях да я направя както трябва.
	— Знаеш, че не е добре да сътворяваш на празен стомах. Можеш да продължиш следващата седмица.
	Бог въздъхна.
	— Вероятно си права. Обаче третата планета тук… — Той огледа това кътче от космоса и се замисли за момент. После си промени мнението.
	И Бог рече:
	— __Оооо, да върви по дяволите.__
