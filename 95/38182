P>
	Сигурно и утре ще те обичам,
	Дните отдавна нямат значение,
	Не знам кое е всъщност логично
	И дали времето носи спасение.

	Сигурно и утре ще те обичам,
	Без значение е всъщност къде си,
	Любовта всякакви рамки отрича
	И полита към забранени адреси.

	Сигурно и утре ще те обичам,
	Обсебва ме времето постепенно,
	Всички дни от тебе събличам,
	Да те наметна единствено с мене.

	Сигурно и утре ще те обичам
	В хаоса на необясними процеси,
	Мислите към теб се затичват
	Да пропътуваш своето равновесие.

@@	07.02.2001 г.
P$
