P>
	Крупието раздава жетоните,
	Тази нощ мой е света,
	Изгорели са ми навярно бушоните,
	Пак залагам на далечна звезда.

	Отново се завърта луната,
	Подхвърлена по окръжността,
	Имала е главата да пати —
	Аз вярвам във възможността.

	Спрете всички залозите,
	Тази нощ май ми върви.
	Напразно защо се тревожите,
	Защо мигате, мои звезди?

	Извадете от портфейлите вяра,
	Пръснете я за красиви неща!
	И нощта е понякога бяла —
	Аз вярвам в мойта звезда.

@@	ноември 2000 г.
P$
