P>
	На границата между два века,
	На границата между две хилядолетия,
	Замисляме се неусетно
	За нещата от живота.
	Които всеки сам за себе си
	Определя като вечни.
	По моста
	Между ударите на часовника
	Времето е цяла вечност,
	Но пространството е вечно.
	И тръгваме по пътя си,
	Белязан от съдбата със ирония
	По острието на бръснача,
	Превърнато във гилотина,
	По въжето на играча
	Превърнато във примка.
	И тръгваме по пътя…
	Вървим по моста
	Между камбаните във полунощ,
	Между две хилядолетия,
	Понесли в малката торбичка
	Своята необходимост.
	Макар че тя навеки ни обрича
	Под самоубийствената тежест
	На вечните неща
	Да вървим към вечността
	По моста.

@@	декември 2000 г.
P$
