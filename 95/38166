P>
	Привлича ме червеният цвят на светофара,
	Както бика го привлича плаща на тореадора,
	Отказвам спасителната илюзия на тротоара
	Пред окръжността от кръвожадност на хората.

	Тореадорът има всичко — има своите помощници,
	Скрити зад оградите, ма също ножове и пики,
	Има цял речник с добре заучени стъпки. И още
	Има публиката с нейните одобрителни викове.

	Аз нямам нищо — единствено ми дадоха арената,
	Където резедавият пясък напомня за повалените,
	Имам също отделното ми от светофарите време
	Публиката да получи жестоката удовлетвореност.

	Публиката няма хляб и го заменя за зрелища,
	Тя залага на тореадора и си избира забраните.
	Добре. Аз ще ви направя шоуто, като пресрещна
	Тореадора и го хвърля на арената да се забавлявате.

@@	февруари 2001 г.
P$
