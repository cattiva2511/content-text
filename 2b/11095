P>
	__Защото да си жив е лудост — в света на гаснещи слънца…__

	Защото няма утре, няма бъдно,
	щом заедно сме с теб сега —
	не вярвам в никакво отвъдно,
	но вярвам на Любимата жена!

	Изгарят ме съмнения и клетви!
	Една е болката след урагана.
	Когато си готов на саможертви,
	зараства и най-дълбоката ти рана!

	Греховна не е обичта ни, знай,
	щом винаги се вслушваме в сърцето,
	което с чуждата вина ридае.
	И няма да ни съдят на небето.

	Щастлив съм, че си още тук,
	че крах и горест надживя.
	Бъди до мен — сълза на друг,
	бъди до мен — най-предана Жена!
P$
