P>
	Да няма кой да те посрещне,
	когато уморен се връщаш у дома,
	и да се чувстваш в изнемога — грешник,
	в чертога на любимата жена;
	да търсиш в изневярата пощада,
	да искаш да си вече друг,
	душата ти безпаметно да страда,
	че всъщност си безупречен съпруг;
	и този някой — гневно, за награда —
	да сочи в теб предателска вина,
	че в брака си горял на клада,
	за да опазиш чиста любовта;
	че дръзнал си по мъжки да ругаеш,
	че бесен бил си от досада…
	Не може, драги, за това да знаеш,
	щом всичко е дилема и тирада…
	Ти можеш да гадаеш кой си тръгва,
	че няма път напред и връщане назад,
	че съвестта започва да послъгва
	в живота между рай и ад.

	Това е то.
	Объркване до изнемога —
	ръка в ръка, сърце в сърце…
	И молиш за спасение Бог,
	почти подгънал колене.
	Защото имаш право да живееш,
	да бъдеш истински обичан,
	но ако не можеш да го проумееш —
	палачът — жребий те посича!
P$
