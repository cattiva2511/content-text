P>
	И ако бавната ти клада
	не е преддверие към Ада,
	Господи,
	кой път вървя,
	кажи ми…
	И ако на баща ми под земята черна гният
	костите,
	не е ли всичко в твое име?
	Прости ми.
	Като мрачно, тъмно пред очите ми.
	Нейде там — горе, вещ бакалин,
	преброил си до стотинка дните ми…
	Смрад и душно е наоколо.
	Затъвам в най-дълбокото.
	Така ли живеят небесните ангели!?
	Не изкупих ли греховете каменни?
	Не ти се моля и кланям като смирен праведник.
	Дошло му е време да прогледна.
	И да прокълна деня си на раждане.
	Зачеваш на земята изверги,
	а светът е свиреп до себеизяждане…
	Да бъдат твоето царство и воля!

	Амин!
P$
