P>
E>
	„Аз като филм те преживях…“
@	Ал. Геров
E$

	Усмивката, в която те обиквам,
	която ме отнася надалече,
	е сякаш трудното, с което свиквам,
	с което бавно свиквам вече…

	И срещите — внезапни като бреме,
	което сме жадували след болка,
	са сякаш мое сладко стреме…
	Върти се филмовата ролка.

	Артисти ли сме и безбожници ли, що ли?
	Заложници на нечия съдба?
	Съдбата не обича да се моли.
	Съдбата — просто е — съдба.

	И ако сгреша, че те обичам,
	и ако сгреша, че си до мен…
	От миналото си — не се отричам,
	от твоята усмивка покорен.
P$
