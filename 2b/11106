P>
	Между две изящни рози съществувам…
	И се любувам на кактуса,
	от който съм сътворен…
	Моля се нощ и ден на боговете си —
	от зли мълви да бъда пощаден.
	Разцъфват зимните ми приказки
	сред хладината на бездушни взорове.
	Прозорците на моя дом — залостени,
	отблъскват бурени и чворове…
	Скрижали на гнева ми несподавен —
	избликват горестните ми мечти.
	Градът отдавна ме забрави,
	но вярата в гърдите ми тупти —
	че някога, заклещен сред бездария,
	сред пасмина от нарциси безбожни —
	ще дойде ред на моята пледоария
	и мислите ми — тягостно тревожни,
	където ангели и дяволи пируват,
	с потири сребърни в ръце,
	и някак идилично се любуват
	на стиховете прокълнати на Валери.
	Между две изящни рози съществувам,
	неимоверно щастие у мен искри…
	Боя се, имам повод да ликувам!
	Поетът няма право да мълчи.
P$
