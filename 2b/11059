	[* Подпоручик Димчо Дебелянов загива 29-годишен в боя край Демир Хисар, в Първата световна война, на 2. 10. 1916 г. Майката на поета умира през 1913 г. Поемата е реминисценция по едноименната скулптура на проф. Иван Лазаров в родната им къща в Копривщица.]
P>

	Полунощ е. Всичко спи.
	Мракът чер воал е пак разперил.
	Чака в мрака бедна, дрипава старица —
	с притисната глава о студената стена…

	Своя син тя чака —
	от фронта, лейтенант.
	И готова е да чака още, още…
	в този мрак, с очи немощни.

	Отнейде глъхнат глухи стъпки,
	жената скача, но… уви!
	След парещите нервни тръпки —
	несретни… майчини сълзи.

	А небето горе — черно. Черно!
	Сякаш в траур я топи.
	Няма го Димчо… и безутешно,
	прокоба — сянка — мислите гнети.

	„О, боже, боже!“ — в безмерна горест,
	в сиротен хрип отекват молебни слова,
	в очите блесват гневни мълнии,
	надежда гасне в клетата душа.

	Полунощ е. Всичко спи.
	Мракът чер воал е пак разперил.
	Чака в мрака бедна, дрипава старица —
	с притисната глава о студената стена…

	Всуе… И времето отлита скверно,
	от студ сковани — нощите немеят…
	Тя безконечно чака — упорита, верна —
	да й прошепнат, че убит е той — не смеят…

	Великомъченица, изнурена, горда,
	притваря клепки старата едва,
	а вятърът свисти като флигорна,
	ехиден — ниско в пустошта.

	Устните мълвят: „О, сине!“,
	сълзите текат, ръцете съхнат…
	И сякаш никой няма вяра да й вдъхне!
	Удар. Стон. След миг кръвта ще рукне!
	Финал… Като в легенда свята,
	оттътва подир мъртвите скрижал:
	„Полунощ е. Всичко спи.
	Мракът чер воал е пак разперил…“

	За миг да помълчим пред свободата…
	Геройска смърт поетът е намерил!

@@	2 октомври 1973 г.
P$
