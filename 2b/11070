P>
E>
	„ХХ век е на разпокъсаните, а не на слабите и малодушните…“
E$

	Казал го е Жул Кларси… Не го познавам. И той мене.

	Жребият беше странен.
	Епохата ни отмина — ние също.

	С души дребни и самочувствие всемогъщо — умирахме,
	смъртоносно устреляни…
	Нормално е —
	на наивен народ:
	подли политици,
	суетни шизофреници,
	кариеристи и егоцентрици —
	абсолютно всевластна олигархия.

	Родината клекна в епархия.

	Някои гамени бягаха от полицията,
	а през останалото време лежаха на друг гръб.

	В слабата държава ни прилошаваше от безтегловност.

	Безвъзвратни промени:
	все повече жени — развратни, все повече мъже — обратни…

	Докосването до демокрацията
	по параболата на имитацията
	ни доведе до абсурд —
	космонавтите да приключват екскурзиите си в открития Космос
	със закриването на няколко български правителства
	и още едно,
	което беше същото.

	Това е Новата история — разголена, брутална и перверзна.
	Кръжим по странна траектория — в познатата порочна бездна…

	И нищо ново сред Всемира. И нищо ново под Небето.

	Ще дойде Бог с тояжка от баира
	и ще си върне с ресто — всичко взето.
P$
