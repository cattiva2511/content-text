P>
	Развиделява се.
	Петлите пеят.
	В банята — чучурът капе…
	Недоимъкът на евроинтеграцията.
	Понеже сме на „ти“ с приватизацията,
	аз си връщам старите имоти:
	Вяра,
	Гордост,
	Свобода
	и Чест.
	И още днес се превръщам в частен субект,
	с независима воля
	и здрав интелект.
	И в частност,
	дължа да заявя:
	„Обикнах друга жена!“
	Изневерих на традицията.
	Наруших кондицията.
	Имам право да съгреша с добродетел!
	Имам право да бъда владетел!
P$
