P>
	Той получи писмо от Ирина.
	Беше тъкмо застъпил на пост.
	И зачете: „Прости ми, любими,
	заминавам в чужбина — на гости!“

	И изтръпна: „Това е измама!
	Тя кръстосва с приятел градинките
	и в тайфата е първата дама,
	щом е скъсала нашите снимки!“

	Да. Писмото й беше последно.
	Без целувка за сбогом — финал.
	Войничето стори нередното —
	просто, само за миг — примижа…

	Но дежурният нямаше време
	да го чуе в среднощния хлад.
	Отривисто изрече:
	— Ей, редник! Утре — карцер, след този наряд!

	А сърцето му лудо туптеше:
	„Арестант по неволя — не може!“
	Караулът блаженствено спеше.
	Бавно пръста на спусъка сложи…

@@	София, 1983 г.
P$
