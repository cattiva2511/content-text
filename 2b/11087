P>
	Черни кинжали на черни оброци в белите нощи
	сутрин рано ме будят.
	И сърцето се свива в шепа кал.
	И унивам.
	И петли кукуригат.
	Идват с тях самодиви.
	Знам, че мислите болни надалеч ще прокудя…
	Виждам татко в нетлен,
	той ме гледа — прошарен,
	с очи просълзени… и бавно разтваря се в мен.
	Разговаряме тихо и споделяме всичко —
	как живяхме щастливо,
	как попаднахме в нищото.
	Аз не искам да страда и не искам да спорим.
	Като син и баща, сгушени, своите тайни говорим…
	А навън се разсъмва,
	мракът сив пак си тръгва —
	ще се вдигне мъглата под небесна хоругва.
	Криво-ляво ще легна и ще дремна нататък,
	от патрона ракия глътка жар ще отпия,
	та дано във ведрото ми секне пожарът,
	гдето кътам като старо имане —
	своите предани чувства, своето лозе небрано…
	И дано се пречистя от най-тъмната рана.
	И дано е лъчиста старостта ми незвана.
P$
