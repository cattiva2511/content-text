P>
D>
	На майстор Ваклин
D$

	Елате тук, при нас — в строежа.
	Работим заедно година вече.
	Какво ли не строим — дворци, човечност…
	И плана преизпълнихме далечен.

	С ирония ни гледат строеваците,
	говорят често, че не сме воини…
	Да дойдат тук, при нас — в кофражите,
	да видят как се служи по-достойно!

	Романтика се крие и в бетона,
	в издигнатото скеле, в морния ден…
	Душата ти прелива от доволство,
	когато видиш блока — построен!

	И нищо, че не носим автомати —
	ръцете ни по-силни са от тях…
	Делата трудови са ни гранати.
	Строител ли съм? — Не… Но бях!

@@	София, 1983 г.
P$
