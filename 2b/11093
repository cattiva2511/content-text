P>
	И зърнах пак прииждането на зората,
	и дланите ти нежни приласках,
	и стенеше като устрелян вятърът,
	подобно неизречен грях…

	Душата ми — измамна фуста —
	прилича на открехната врата.
	Надзърнал в крехката пролука,
	изчезна зейналият мрак.

	И тъжен беше този бяг.
	На този бряг ще бъдем само двама —
	ти, залезът и аз.
	Това не е любовна мелодрама.

	Това е в профил и в анфас — картина на Пикасо.
	Детайлите са демонски вселени.
	След теб, като инок — ще сложа расо,
	пред Бог ще падна на колене…

	Шегувам се — един и същ,
	не искам и не мога да съм друг!
	Това ли е залогът да си мъж… —
	Любимата да бъде вечно тук.
P$
