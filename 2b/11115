P>
E>
	„Толкоз пътища бели,
	само пътя към тебе е черен.“
@	Г. Джагаров
E$

	И започва всичко отново.
	Две протегнати длани —
	острие на кинжал,
	две жестоки очи от олово.
	Това съхрани любовта ни.
	И дъждът, заръмял…
	Аз потеглям с две луни през нощта
	и не знам дали ще се спра,
	и дали ще почина дори…
	И дъждът, заръмял…
	А прииждат дни и недели, години…
	Дъжд вали и нехае,
	че сме мокри до кости почти.
	Знам, че черният път ме очаква,
	но към тебе бях тръгнал по бял!
P$
