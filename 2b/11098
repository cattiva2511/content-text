P>
	Ти си тръгваш внезапна и мокра.
	Истерично затръшна вратата.
	А пък мен непрестанно ме чопли
	затаената болка в душата…

	Ти си тръгваш — вбесена и чужда.
	Сякаш нищо сме нямали двама.
	Всъщност права си — нямаше нужда
	да разиграваме сапунена драма.

	А навън е студено и влажно.
	Без звезди, без луна е небеса.
	Но сега и това не е важно,
	моя скъпа, красива контесо…

	Дълго мисля над твоите думи,
	над обидите — пошли и злъчни,
	и над моите шутовски глуми
	през годините тягостни, мъчни…

	Аз ти вярвах безропотно, мила,
	исках ти да родиш моя син,
	да ми бъдеш опора и сила,
	и през гроб да останем — един…

	Колко нощи си спала дълбоко,
	за да гасна по пътя си черен…
	Извървя с мен живота широко.
	Бил съм сляп… и неистово — верен!
P$
