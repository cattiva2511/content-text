P>
D>
	По Ботев
D$

	Политиците станаха повече от поетите.
	Земята
	реве
	за стопанин.
	И липсва шаблонът —
	безброй
	са сюжетите.
	Наоколо хора
	с лица
	неразбрани…
	Дръвче посадихме —
	покълна
	из плевел
	стърнище
	на млада фиданка.
	Свалихме диктата — намерихме довод!
	Народът се сви
	на седянка.
	Хоро се зави
	на мегдана.
	По пладне пропяха джамии.
	Затегнаха здраво колана
	отбор българи —
	харамии.
	И демокрация
	в синя премяна
	от небето слезе при юнака.
	Па си хвана конче за юзда,
	преди да си накриви…
	калпака.

@@	/Из стихосбирката „Шепотът на града“, 1993 г./
P$
