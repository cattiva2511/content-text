P>
	Лунно момиче,
	мой блян,
	моя тиха сребриста мечта —
	аз в съня си,
	в лъчи бях облян
	и те търсех в треви и цветя.
	Колко хладна,
	студена —
	нощта
	ми донася прегръдките свои,
	сякаш няма е тази луна…
	И ме стоплиха ласките твои.
	Сякаш странно,
	обиквам отново —
	бях забравил, че има звезди,
	бях изгубил и дума,
	и слово.
	Но дойде със съдбата и ти!
	Лунно момиче,
	мой грях,
	мое тъжно,
	щастливо ухание…
	Та нали в своя път те копнях!
	Ти си сбъднато мое терзание.
P$
