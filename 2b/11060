P>
	В бездарното многозвучие понякога на нощите,
	в хладното и шантавото
	ме избива на лудост от радост,
	че дишам благополучно и кашлично,
	че долавям в звук тишината,
	когато барабани само вятърът…
	Тогава си мисля,
	че душата ми е пансион на бездарни величия,
	остра заплата на тъп депутат
	и скъп залък евтино балканско самочувствие.
	В безразличието на неоновите вечери
	някаква безизходност ме гони,
	преследва
	и смачква,
	сякаш нямам право да зная съдбата си.
	И като необмислена тийнейджърска рожба
	си тананикам поредното стихоплетство,
	в оправдание на горецитираното оптимистично
	черногледство…
P$
