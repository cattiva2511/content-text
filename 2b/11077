P>
	Той знае що е бедността —
	живот — безочлив и изречен,
	разбита от юмруците врата
	и път, на пъкъла обречен…

	Безхлебен. Неглиже. Унил.
	Върви из пустия градец,
	ръцете в джобовете свил,
	с лице изпито — на светец…

	Така е. В този зъл живот —
	добър да бъдеш е несрета.
	Пари печели с кървав пот,
	съдбата му е тягостна и клета.

	Бракът му оказа се — погром.
	Кариерата му рухна отведнъж.
	И пуст е неговият дом.
	Един демократичен мъж.

	По улицата крачи — оснежен —
	интелигентен, тих, невъзмутим —
	с душа сиротна и скопена…
	И няма за какво да му простим.
P$
