P>
	Уважаема Нова Любов,
	нямам сили да кажа — последна,
	аз съм чепатият Валери Иванов —
	твоя вещ — много вехта и ценна…
	Аз съм малката вещица зла,
	гдето мъжки одежди открадна
	от проклетата своя съдба —
	травеститно перверзна и гадна.
	През зъби казах всичко дотук.
	Не е време за смугла тирада.
	Сам съм — между листа и тук.
	Всичко друго, любима, отпада!
	Изневяра?
	Къде и кога?!!
	Да вярвам ли в сълзи наяве…
	Вярвам само на свестна жена.
	На безчестни — не вярвам!
	Наздраве!
	Нека джин евтин пия в луда забрава!
	Нека дупча с тютюн скъп своя дроб!
	Рапортувам:
	„При тебе оставам!“…
	Изкопай ми безупречен гроб!
P$
