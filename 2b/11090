P>
	Навярно няма време да греша —
	съдбата колебливите наказва.
	Каква е всъщност моята вина,
	щом Господ кодекса си сгазва…

	Боя се… Може би е сън…
	Кураж, че времето — лекува.
	Нощта е курвенска навън,
	щом пак с обратните флиртува!

	Денят е същият — и песоглавец —
	облизва ме и казва: „Сбогом!“…
	Животът е проклет мерзавец.
	Животът няма нищо общо с Бога.

	Щом движа в своята ръка писеца,
	преди да ме разкъса гилотината —
	покланям се дълбоко на Светеца —
	за глътката отсрочка до кончината!
P$
