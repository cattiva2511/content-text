P>
	Искам да се прибера.
	Искам да се върна у дома.
	Напоследък съм изненадан
	от грубите вмешателства в моя чий живот.
	Понеже е чужд,
	същевременно — личен,
	защото се лутам в тълпите
	като някакъв персонаж — абсолютно гномичен,
	бих казал:
	станах почти безразличен към какво ли не…
	Дори към псувните и свадите пошли.
	Посрещам зората с очи кокоши.
	И ми е лошо,
	твърде лошо от летене,
	от което клепачи болят
	и ти се вие свят,
	че си роден
	и още млад —
	на такъв точно кръстопът.
	За последен път изпадам в смърт…
	И не искам да се прераждам повече.
P$
