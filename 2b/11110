P>
	Часът на призраци настъпи.
	Навън е приказна луна…
	Вампири са звездите тъпи,
	кинжал е моята душа.

	И Дракулът ще се събуди скоро
	в кошмара на разсъмването ми…
	Нощта кълве от нас отрова.
	Преграчват първите петли.

	И сбъдват се проклятия петнисти.
	И черни сенки вред пълзят.
	Възкръсват всички антихристи.
	Очаквахме ли този маскарад?

	Не — в твоя чест ще го накажа!
	Зъл демон мога да съм аз.
	Красавицата — зърна ли — ще се покажа!
	Звяр бях, но принц съм в този час.
P$
