P>
E>
	„Аз бих живял без стихове,
	но само в свят, за който те ратуват.“
@	Николай Кънчев
E$

	Ако не е време за поезия,
	то… значи — време е за смърт!
	Животът крачи на протези.
	И прозаично болен е светът!

	* * *

	Безподложен живот —
	айсберг цинична помия.
	Между ада и рая, без брод,
	сме затънали в нищо — до шия.

	В тази тленност сами се орисахме —
	инжектирахме си доза демокрация…
	Даже смъртния акт си подписахме,
	като доброволно самоубила се нация!

	* * *

	Аз не бях тоталитарен поет.
	И придворен не мога да бъда.
	Чакам смирено отвъден билет.
	Нямам воля за друга присъда.
P$
