P>
D>
	На баща ми…
D$

	С осанка — горда, благородна.
	С чело — гениално. И пророчески очи.
	С усмивка — ласкава, беззлобна.
	Смолисто черни — къдрави коси.

	Широки плещи. Мека гръд.
	С коремче — тяло. Сочни длани.
	Атлет в походката, в нозете — твърд.
	С тен — мургав, астраганен.

	И с говор — кадифе. Възостър слух.
	Светкавично-контактна мисъл.
	Характер — кротък. Но челичен дух.
	По-често весел — рядко кисел.

	Любвеобилен до неправдоподобност.
	Приятел пръв с деца и старци.
	Избягваше баналните подробности.
	Но безпощадно строг към недостатъци.

	Той мразеше играчите на дребно.
	Простаците и лицемерите презираше.
	Първоучителю, така си ми потребен…
	Единствен ти от всички ме разбираше…
P$
