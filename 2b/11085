P>
	Спокойствие, без което не мога.
	Загадъчност на усамотения бряг.
	Зрънце покровителство, заченато от Бог,
	като спасение в непрогледния мрак.
	Заминавам.
	Ще бъда нормален.
	Единство на природата и бездна е душата ми.
	Тлее синкава бездънна пропаст.
	И чужд на безбрежното плаване,
	търся пристан — насън.
	Живот, като шеметно отдаване.
	В копнеж и в мираж пресъхва коренът на ниския облак,
	от който искам да въздъхна и не мога…
	Ще окъпя света в своята аномалия,
	че потъвам в ничии обятия,
	където измамната вечност
	ще ме приюти сред нежни болки и безмълвия,
	вместо удавяне…
	Стене хищник — вятърът.
	И гняв опипва съдбата ми.
	Тежат прангите на ужасеното пиянство на пленника,
	развързал примката на мълчанието…
	С безброй лъжи и изстрадани луни се катеря,
	и опознавам падането, в което нищото е всичко.
P$
