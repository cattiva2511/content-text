P>
	Кристално бистър небосвод.
	Планетите са сини портокали.
	Долита Марс в един живот
	с полуразбити идеали…

	И ако ли навън петлите кукуригат,
	и ако ли някой има среща с цвете —
	това е знак — отгоре ни намигат,
	приятелски, но тайно — боговете!

	* * *

	Протягам длани — твоите да стопля,
	а ти се дърпаш —
	мигновено, хладно…
	А мене продължава да ме чопли
	докосването помежду ни —
	странно…
	Боботене. Неразбираем шум.
	Не, глух не съм! Напротив!
	Чувам как сърцето ми пулсира,
	чувам как в нощта щурчето — свири…
	А тогава…
	бива ли да се страхувам,
	щом неприятното,
	ненужното —
	не чувам?
P$
