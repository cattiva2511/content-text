P>
	След полунощ е.
	Моят час.
	Вживявам ли се в роля на поет
	или съм истинският — аз?

	Безсъницата — моя вярна жрица —
	отново топла длан протяга.
	И тихо ме превръща в рицар.
	И влюбена, доспехите ми стяга.

	Обзет от тайнствена тревожност,
	напрегнат делнично и изнурен,
	от чара й погълнат до безбожност,
	подире й пак тръгвам осенен.

	Щастлив съм, че обсебен от магия,
	покоя си поделям с нея.
	Обичам я, защо да крия?
	На полосата с утрото живея.

	Далеч от снобската гълчава,
	от скотското еснафско общество,
	сърцето ми да бие продължава,
	душата ми празнува опело.

	А в слепоочието камбана бие…
	И спусъкът на нервите прищраква.
	Дълбоко в мен детето вие.
	Луната хрипе и оплаква.

	Готов съм и зората да разстрелям,
	поиска ли го приказната фея.
	Не скърцам зъби, а споделям…
	И сякаш умопомрачен се смея.
P$
