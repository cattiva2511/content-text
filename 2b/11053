P>
D>
	На Пл. Александров
D$

	Отдавна в тая твърд робска
	не е имало курбан за светци и апостоли…
	Пукай се от мъка, земльо попска,
	и чопли семки — за Бог да прости!

	Низки търгаши ни водиха към „високото“ утре.
	Вратове и мутри ни дариха фина „демокрация“.
	Лутаме се освирепели като глутница вълци…
	И имаме наглостта да се наричаме „нация“!?

	Псувай, проклинай, сестро — брата си,
	че роб на глупците остана…
	Разкъсвай в гняв, селяко, душата си,
	че време безплодно, безхлебно захвана!

	Тази страна, отдавна изречена и обрулена,
	напоследък гмеж — сатани и демони ражда!
	Българийо, майко — нещастна, охулена —
	умори ме от болка, недоимък и жажда!
P$
