P>
	__Все напред — към безкрая. Все назад — към Човека.__
	__Ние влизаме в Рая, но по адска пътека…__


	Чаках. Предълго — чаках.
	Не плаках, не скачах, не виках: „Ура!“
	Аз отсъствах от тълпите площадни.
	И не вярвах на празни слова.

	* * *

	Той пристигна — след бурите сини,
	след червения траурен бриз.
	Бежанец, имигрант — наш далечен роднина.
	Или просто — с баща — цар Борис.

	Разсъблечен — огледа народа.
	Посъбра своя юпи кохорта.
	И превърна живота ни в ода
	за последната българска орда.

	Кой ще тръгне на бой или свада
	с тази вярна перфектна пасмина?
	На колцина награда се пада
	да умрат в бой за тебе, Родино…

	* * *

	Царят — гол. Народът — бос.
	Ама, че шега нелепа.
	Няма трон експремиерът — гост.
	Звучно смее се Асклепий.

	Зла съдба. Добър урок.
	Вечно тази орисия.
	Една страна. Един порок.
	Все чакаме отнякъде Месия.

	Сега боли, че сме се кръстили
	и благославяли трохата демокрация.
	А някои ще си оближат пръстите
	с потта на българската нация.

	От дявола не се боят натрапените — „силни на деня“.
	И като в ковчези ни делят — според лустрото — не според ума.
P$
