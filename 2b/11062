P>
	Да Ви целуна ръка,
	да се препъна о прага…
	Пардон!
	Да падна възнак,
	за да зърна царствената осанка,
	която не притежавам…
	Безхлебие.
	Предчувствие за безхаберие.
	Като ВОТ навятъра — даули бият насред мегданите.
	Кръшно се хоро захвана.
	Вече 16 години станаха,
	откакто —
	в химерична каляска и с нос,
	увесен над трапезата,
	забил весла в соления месал —
	народът търси анамнезата
	като луд по невнимание.
	Сатрапи.
	Някак капе.
	Капе агнешко —
	мълчанието на кастрирани копои и скудоумни пажове.
	И непрогледен — мракът кънти.
	Сам,
	като сред свои —
	за последен път — натрапник.
	Ваше Величество,
	отричате ли се от приказката за униформата си?
P$
