P>
	Съвършено е да свършиш!
	Един изстрел пушечен.
	Стъпкваш сълза на поет самодоволно в нозете си.
	И в шемет,
	пропътувал всички ширини,
	пространства
	и измерения,
	кръстосал рапира, като Сервантес, с вятъра —
	се завръщаш —
	авантюрист,
	фалирал бедняк.
	И като почтен глупак
	ще си тръгнеш —
	боговъзпрян,
	дрогиран до срам
	или мъртвопиян —
	от утробата майчина,
	за да прогледнеш в очите бащини
	и да съзреш отново себе си.
	Страшно бият на заран тъпани.
	Кръв от рани капе в душите тъпи.
	Надменно прасета колят палави гангстери.
	Вият на село дъртите псета.
	И гордите твари се схлупват.
	Внесете новите трупове!
P$
