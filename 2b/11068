P>
	Животът е строг — като Сталин.
	Лицемерен живот — като Брут.
	Вече ясно е — пътят към рая
	идва с болка, недоимък и студ.

	Заседават народните вождове —
	всеки делник превърнаха в бреме.
	За ковчезите — дал Бог гвоздеи!
	На велможите за кого ли им дреме…

	Вече няма приятели, близки.
	Тази криза тотално съсича.
	Не ни стоплят рокади и чистки.
	Сърцето в гърдите се спича.

	Няма изход, не трябват и крушки —
	от половин век се лутаме в мрак!
	И на Радой Ралин „лютите чушки“
	не струват вече пукнат петак.

	Анемични социални протести.
	Отшумя параноята на народа.
	Депутатите вихрят фиести.
	Вапцаров и Ботев не са на мода.

	Спри за миг, съвземи се, човече!
	Виж, Родината в низост изпадна!
	Черна котка ли път ни пресече…
	или някой парите открадна?!

	Има изход — Месия — Европа!
	Хитлер крахна, но плащаме — ние!
	Някой гроб на България копа.
	Зима бяла на портите вие…
P$
