P>
E>
	„Робството снизява дотолкова хората,
	че те го заобикват.“
@	Вовнарг
E$

	Те бяха тук.
	И си отидоха.
	Оставиха ни голи като миди.
	Животът ми… напусто ще премине,
	защото няма кой
	да ми завиди.

	Те бяха роби
	на търпението от жажда.
	И въпреки това — велики.
	А нас — експериментът ни разяде
	и ни превърна в статистически
	антики.

	Ще дойдат пак —
	забогатели,
	с торби жълтици тук — при скота.
	А ти — проливащият пот в постелите —
	ще си последният авантюрист
	в живота.

@@	/Из стихосбирката „Шепотът на града“, 1993 г./
P$
