P>
	Скорецът млад не закъснява,
	щом разумът го направлява,
	трошица без да изкълвава,
	и ето го — без страх полита.
	Летя напред
	над път и плет,
	огледа вред
	и кацна пред
	дома й клет,
	изду фалцет
	и ето песента заплита.

	Там върху клонка разцъфтяла
	е звънко птицата запяла,
	трепери в трели до премала,
	така че дамата разбра я.
	Отвори таз
	врата завчас.
	„Птица съм аз…“
	Защо тогаз
	ме стряскаш с глас
	в несносен час,
	локва любов теб те терзае?

	Скорецът пее пряко сила,
	че тя сеньор е унижила,
	та да живее няма сила,
	защото следва го мълвата.
	За параван
	послужи — срам —
	на сто невям,
	а днес презрян
	очаква сам
	като балсам
	целувка нежна за отплата.

	— Напразно той ме обвинява…
	защото сам се заблуждава,
	че любовта ми притежава,
	ала за мене тя е цяла.
	Приятел друг
	не ща напук,
	а тоз боклук,
	невеж кютюк,
	да чуя тук
	е празен звук,
	дори не бих го изтърпяла!

	Тегли ме другаде душата
	и там съм дала клетва свята,
	но ще му вляза във играта.
	Скорецо, мъдростта ти зная.
	Кажи му пак:
	под похлупак
	лежат мерак
	и поп глупак,
	това е знак,
	че мисля как
	с милост да го даря накрая,

	Ще бъде в стая озвездена,
	за да съм аз задоволена,
	та от целувка упоена,
	под него да усетя рая.
	С тоз ухажор
	пред моя взор
	под някой бор,
	вън на простор,
	на този спор
	утре, сеньор,
	елате да му сложим края.

	Тук разговорът закърнява,
	скорецът в път се устремява,
	лети, сеньора призовава:
	„Хей, любовта ти е голяма!
	Та помисли:
	пред сто осли
	вдига поли
	и — будали —
	ги устрели
	чрез крамоли,
	та теб ли да измами няма?“

	Ако ти пак
	по нощен мрак
	като глупак
	не сгъваш крак,
	по неин знак
	в един гъстак,
	неволя чака те голяма.
P$
