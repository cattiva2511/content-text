P>
	Към Вентадоур изгубиха ме, знам,
	другарите, от нея натъжени,
	и няма да се върна вече там,
	защото бе жестока тя към мене.
	Тя мрачна е, усмихва се едвам,
	че будя в нея само гняв и срам,
	понеже любовта ми е смирена.

	Тъй както риба плува тук и там,
	докато лапне кука закривена,
	и аз обичах с порив тъй голям,
	а ей ме сред жарава сгорещена;
	от пещ по-нажежена е невям,
	ала не мога да си тръгна сам,
	че на Амор съм в мрежите прострени.

	Та не е чудно, че обичам днес,
	светът по-дивно тяло не познава —
	красиво, бяло, гладко — и злочест
	е оня, който то не притежава.
	Не бих загатнал зло дори и с жест,
	да знаех, бих прошепнал лоша вест,
	но истината всеки уважава.

	Гарант съм й за чест и интерес,
	смирен васал от мене лесно става;
	дори да ме отхвърля със финес,
	тя на сърцето ми не повелява.
	Не може дама без голям потрес
	който я люби да лиши от чест,
	че ще разправят както подобава.

	И ето ме до други принизен,
	щом в хитрости любовни не унива,
	дано да бъда само пощаден
	честта ми чрез цена тя да подбива.
	Досадно е да молиш всеки ден,
	аз преживях го, вярвайте на мен,
	измами ме предателка красива.

	Прованс сега приветствам вдъхновен,
	там благото гнездото си да свива.
	И чудеса ще върша упоен,
	но все наум, без външна съпротива,
	а ако бъда с радост сподобен,
	на Чуден лик* съм първо задължен,
	[* _„… на Чуден лик съм първо задължен…“_
	В предговора е обърнато внимание на т.нар. сенял, т.е. псевдоним, под който обожаваната дама на сърцето се появява в кансоната. Повечето от трубадурите спазват това правило и само в редки случаи назовават любимата с истинското й име.]
	а и сеньорът на Белкайр го бива.

	О, Чуден лик, от Господ сътворен,
	днес всеки ще ви зърне удивен,
	че красота и ум у вас се сливат.
P$
