P>
	Нова песен ще запея…
	Вятър, дъжд да завилнее,
	ще зарадвам, вярвам, с нея
	тази, гдето ме плени,
	и макар жестока че е,
	нейни ще са моите дни.

	Сам на нея се предавам
	и изцяло доверявам,
	за пиян не се признавам,
	но обичам я смирен.
	Смърт без нея се задава,
	толкоз скъпа е за мен.

	От седеф тя по е бяла,
	друга тъй не би сияла,
	но не съм й домилял, а
	ако тя не ме дари
	скоро с любовта си цяла,
	Господ ще ме умори.

	И защо, госпожо мила,
	от любов сте ме лишила,
	в манастир ли сте решила
	да вървите? Знайте, аз
	да понасям нямам сила
	злото, сторено от вас.

	Да изчезна смисъл няма,
	по-добре да бъдем двама,
	няма в любовта измама,
	ако любим се със жар.
	У Дарост със радост няма
	чака славният другар.

	Аз по нея цял треперя
	и я обожавам с плам.
	С хубост кой ще й се мери
	в потеклото на Адам?
P$
