P>
	Аз мислих любовта − угаснала съвсем,
	замлъкнал злият глас на страстите ми бурни,
	че радостна звезда е дружбата за мен,
	донесла на страдалеца надежда будна.

	Представих си покой на истинския бряг,
	че виждам отдалеч ръката как показва
	плувците бедстващи във ад
	на яростната морска пазва.

	Блажен е онзи − казах аз,
	живял свободно и прекрасно,
	явил се както пролет ясна,
	непомрачаван от страстта,
	не страдал от любов напразна,
	не знаел що е плен в скръбта.

	Блажен! Но аз съм по-доволен.
	Синджира скъсах на скръбта,
	и пак приятел съм… свободен,
	житейски мрак по път тъжовен
	омаях с чар и красота.

	Какво говоря аз… нещастник!
	За миг сънувал съм в лъжлива тишина,
	но скръбната любов във мене е била,
	не е угаснал пламък страстен.

	Другарите за веселба повиках аз
	и лирата си исках да настроя с радост,
	красавиците млади да възпея пак,
	веселията Дионисиеви, Бакхус.

	Напразно!… аз мълчах; безсилната ръка
	лежеше, вехнейки, на лира непослушна,
	гореше огън в мен − и в мъка равнодушна
	аз гледах отдалеч младежката игра.

	Любов, отрова в наши дни,
	върви с лъжливите надежди.
	Душата моя съхрани,
	от огъня на парещи копнежи.

	Летете, призраци… Амур, не съм аз твой,
	върни ми радостта, ти дай покоя мой…
	Хвърли единствен мен в безчувствена природа
	или отново дай надежда да летя,
	и нека да заспя и в тежка самота,
	в мечти свободен аз да бродя.
@@	1816
@@	Превод: 05.01.2015 г.
P$
