P>
	И скучно, и тъжно, кому да протегнеш ръка
		в минути на скърби и жалост?…
	Желания?… каква ли е ползата вечна от тях?…
		Години най-чудни минават на халос!

	Да любиш… кого ли?… за малко не струва труда,
		а вечно да любиш, не може.
	Погледнеш ли себе си? — след тебе нито следа:
		и радост, и мъка — там всичко нищожно…

	А страсти? — днес-утре и техният сладък недъг
		изчезнал ще бъде без чувства;
	животът огледаш ли с хладния поглед във кръг —
		ще видиш, че празна шега е и глупост.
@@	1840
@@	Превод: 31.01.2013 г.
P$
