P>
	Със страх към бъдещето гледам,
	към миналото ‒ със тъга,
	престъпник сякаш пред разстрела
	се взирам за добра душа;
	ще дойде ли за мен спасител
	да ми открие жизнен смисъл ‒
	целта на вярата, страстта,
	да каже ‒ що е Бог предписал
	защо нещастно е орисал
	надеждите на младостта.

	Дарих със земното земята ‒
	любов, надежда, зло, добро;
	готов съм друг живот да чакам
	че време вече е дошло;
	в света не ще оставя брата,
	в тъма и хладните обятия
	душата ми се изтощи;
	тя плод, без сока животворен
	увяхна в бурите съдбовни,
	в житейски палещи лъчи
@@	1838
@@	Превод: февруари 2014 г.
P$
