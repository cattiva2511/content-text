P>
	Бог мой, Създател,
	Владико Творец!
	Мой си ваятел,
	Ти майка, отец,
	Ти покровител:

	за мене съдба
	присъдил си ти
	и с Твойта ръка
	душа осветил;
	живот си ми дал.


	По жили кръвта ми
	със Теб се родей,
	засукал гръдта й,
	от първия ден
	ти вля я у мен.

	В днешната младост,
	във страстния бунт,
	във вихър талазен,
	вилнял в моя друм
	помощник бъди!

	Не виждам аз дни
	във мрака пред мен,
	ни светли лъчи;
	за всеки роден
	не виждам аз път.
	Кораб се носи
	с вълни по море,
	вятър изкосо
	го бий и реве,
	ще потъне той.

	В мене подобно
	невяра гори,
	с бурите злобни
	и страсти в гърди
	потъвам във грях.
	Ти повдигни ме
	със свойта ръка,
	инак загивам
	във бездната аз,
	изчезвам съвсем.

	Крепост бъди ми
	ти във гърдите
	всички да видят:
	Ти си Спасител
	единствен за мен.
	Думите злобни
	на устни да спра;
	гняв безподобен,
	сърдечна борба
	превърни Ти в любов.

	За вярващ надежда,
	в сърце благодат,
	за просяк одежда,
	венец за монарх,
	утеха за всички!
	Отчаяно моля
	и Тебе зова,
	дочуй тая моя
	към Тебе молба,
	Творец мой и Бог!
@@	1776, 1790
@@	Превод: 8 май 2015 г.
P$
