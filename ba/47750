P>
	Аз вярвам: с вас сме се родили
	и двама − под една звезда;
	и път един сме с вас делили,
	подмамени от сън-мечта.
	Но що! − от цели благородни
	откъснаха ме страсти зли,
	забравих аз в борба безплодна
	предания от детски дни.
	Предвидил вечната раздяла,
	от страх сърцето не разкрих;
	и от предателства вилняли
	мечтата си не доверих…

	Тъй две вълни една до друга
	свободно случаят събра
	в простор от морска синева
	със вятъра да другаруват;
	но нейде волния им път
	скалите там ще разделят…
	И с хладината си привична
	ще пръснат в брегове различни,
	без нито жал, без любовта,
	тих ропот сладостен и нежен,
	шума си бурен и безбрежен
	и вечни ласки в суета.
@@	Април 1841
@@	Превод: 17.10.2016 г.
P$
