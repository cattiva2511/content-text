P>
	Измъчван от духовен глад,
	в пустиня мрачна аз се мъкнех
	и ангелът със шест крила
	яви ми се на кръстопътя.
	Той леко пръсти доближи,
	докосна моите очи.
	И се отвориха зеници
	като на стресната орлица.
	Ушите ми докосна той
	и ги напълни с звън и вой:
	усетих трепета в небето,
	как ангелски крила летят,
	как морски дълбини кипят,
	и как расте върба в полето.
	В устата бръкна той за миг,
	откъсна грешния език
	и празнодумец, и двуличен,
	и жило мъдро от змия
	в замлъкналата ми уста
	положи с кървава десница.
	Гръдта ми той разсече с меч,
	сърцето тупкащо извади,
	и въглен, ярък и горещ,
	в отворената гръд постави.
	В пустинята лежах сломен
	и божи глас дочух към мен:
	„Стани, пророк, и зорко гледай,
	и мойта воля изпълни,
	върви по земните предели
	и с думи-жар сърца храни“.
@@	1826
@@	Превод: 17.07.2016 г.
P$
