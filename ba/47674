P>
	О Бог, създал душите вечни
	и всичко живо на света!
	Единствено число в безчетни,
	без него − пълна пустота!
	О, глъбина! О, съпричастие!
	Любов безкрай, без брегове!
	Ти извор на живот и щастие,
	в големи, малки светове!

	Щом всички твари с дух даряваш
	от арфите на звезден хор,
	Теб този звук Те забавлява
	сред Твойта вечност и простор,
	в кръга безкраен на звездите,
	от Теб вземали светлина,
	загребваш блясък от лъчите,
	поиш небесен океан;

	и аз по плът и прах съм тленен,
	когато Ти във този кът
	душа ми вдъхна, тъй свещена,
	да съм в хармония по път,
	да стъпя в Твоята вселена:
	о, дай ми сили в този свят,
	да мога злото покварено
	чрез Твойта воля да сломя;

	душата ми да стане чиста,
	вода, избликнала сред смрад,
	на рози дъх в мъглата ниска,
	небесен лъч сред нощен ад,
	проврял се там, където знае,
	той свойта същност да огрей,
	светликът пак да засияе —
	от огън злато не черней.

	Дари ме тъй, че мойта жажда
	и мисъл да си само Ти
	и Твойта истина желана
	суетен свят да просвети.
	Че правда, съвест и закони,
	които в мойта гръд си влял,
	за подлост, ползвана от трона,
	не бих за нищо разпилял;

	щом моя произход познавам,
	достойнствата си не сломих;
	на Твойта воля подражавам,
	към Твоя образ се стремих;
	и тъй, труда си давах даром,
	на злото връщах със добро,
	за Теб доброто щом е слава,
	за мен − омразно всяко зло;

	ще бързам сълзи да изтрия
	на всички клети същества;
	сърца жестоки да разкрия
	и с моя огън да смекча;
	да няма гордост в мен и злоба;
	на сладост да не се отдам;
	и на душата Ти подобен,
	да бъда с нея вечно слян.

	О, сладка мисъл, дръзновена —
	с Твореца мой да сме едно!
	Къде си радост съкровена
	да заживея само с Бог?
	Когато с Тебе бъда цяло,
	любов си ми, желан си край!
	Пред Твоето лице изгряло
	и мрачен ад ще бъде рай.
@@	1797
@@	Превод: юли 2015 г.
P$
