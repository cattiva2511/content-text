P>
E>
	Стихотворението „Когато се люлее пожълтяла нива“ Михаил Лермонтов написва в затвора, когато е бил арестуван заради стихотворението си „Смерть поэта“, посветено на гибелта на Пушкин. По липса на мастило и хартия, по спомени на очевидци, той пише стихотворението с помощта на обгорели кибритени клечки върху части от опаковъчна хартия, с която старият му слуга завивал и му носел храната.
E$

	Когато се люлее пожълтяла нива
	и тих ветрец звъни по горския клонак,
	в градината се крий малиновата слива
	под сладка сянка сред зелените листа;

	когато е росата с аромати пълна
	в поруменяла вечер, в златната зора,
	и люлякът сребрист от храста тъмен
	приветливо ми кима със глава;

	кога студен поток в дола се разиграе
	и мисълта смутена е в дълбок покой,
	звучат във мене тайнствени сказания
	за мирен край, отгде избликва той −

	тогава мирна е душата, без тревога,
	изчезват бръчките от моето лице
	и земно щастие докосвам със ръце,
	и в небесата виждам Бога…
@@	Февруари 1837
@@	Превод: 19.08.2017 г.
P$
