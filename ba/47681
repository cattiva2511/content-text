P>
	Дочухте ли от горски кът в нощта
	певец да пей за обич и тъгата?
	Мълчанието утринно в полята
	с пронизващ звук от жална чистота
	дочухте ли?

	Видяхте ли в припадналия здрач
	певец да пей за обич и тъгата?
	Дали усмивка, или пък сълзата
	във погледа му тих, изпълнен с плач,
	видяхте вий?

	Въздъхнахте ли, чули глас в зори,
	певец да пей за обич и тъгата?
	Кога видяхте юноша в гората
	и в погледа му мъка да гори,
	въздъхнахте ли вий?
@@	1816
@@	Превод: юни 2013 г.
P$
