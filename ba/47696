P>
	Фонтан — любов, фонтан ти жив!
	Две рози в дар на теб обричам.
	Обичам ромона звънлив,
	сълзите твои поетични.

	Пилееш сребърна роса,
	поръсваш ме със капки чисти:
	ах, лей се, лей се, извор бистър!
	Шурти, разказвай чудеса…

	Фонтан — любов, фонтан печален!
	Поисках в мрамор да чета:
	узнах истории преславни;
	но за Мария ти мълча…

	Светило бледно на харема!
	Не си ли тук в забрава ти?
	Или Мария и Зарема
	едни щастливи са мечти?

	В съня ли само съм бленувал,
	в пустинната мъгла прозрял,
	в неясни образи рисувал
	душевния си идеал?
@@	1824
@@	Превод: 05.06.2016 г.
P$
