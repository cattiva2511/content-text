P>
	О, нека със земя студена
		да съм зарит,
	душата ми е все със тебе,
		другар си ми.
	Тъгите на любов нерада,
		живеещ в мрак,
	в безмълвието и в забрава
		аз помня пак.

	* * *

	Без страх в часа на крайни мъки,
		останал сам,
	утеха чаках от разлъка ‒
		не е тя там.
	Видях изящни безтелесни
		и закопнях,
	че твоя лик в черти небесни
		аз не познах.

	* * *

	Защо е в блясък власт на Бога
		и светъл рай?
	Пренасям аз страстта си родна
		с мен в този край.
	Мечтата близка аз бленувам ‒
		една е вред;
	жадувам, плача и ревнувам
		тъй както бе.

	* * *

	Докоснал ли е чужд с дихание
		страните ти,
	душата ми немей в страдание
		и все трепти.
	За друг насън, ако случайно,
		прошепнеш ти,
	словата ти по мен чертаят
		със жар следи.

	* * *

	Да любиш друг ти няма вече,
		не е твой дълг,
	ти на мъртвеца се обрече ‒
		до сетен дъх.
	Уви, страхът ти и моления
		защо са те?
	Забравата ‒ не е за мене ‒
		познаваш ме!
@@	1841
@@	Превод: 15.10.2014
P$
