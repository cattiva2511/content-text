P>
	Седя зад решетка в зандана мъглив.
	Орел млад в неволя затворен, но жив,
	приятелят тъжен ми маха с крила
	и кървава мърша кълве под зида,

	кълве и разхвърля, и гледа към мен,
	и в мислите сякаш е с мене сплотен;
	зове ме със поглед и вик уловим,
	поискал да каже: „Ела да летим!

	Ний волни сме птици; о, време дойде!
	Натам, зад мъглите зоват върхове,
	натам, где се плиска морето-елмаз,
	натам, где е вятърът само… и аз!“
@@	1822
@@	Превод: април — юни 2015 г.
P$
