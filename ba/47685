P>
	Мига вълшебен аз си спомням:
	пред мене ти се появи
	като видение чаровно,
	на красотата гений жив.

	В тъгите, гаснещ без надежда,
	в тревожен шум от суета,
	звучеше ми гласът ти нежен
	и виждах образа в съня.

	Години… Бурите метежни
	изтриха старите мечти,
	забравих аз гласа ти нежен,
	божествените ти черти.

	В затънтен мрак на заточение
	изнизваха се мойте дни
	без божества, без вдъхновение,
	без обич, трепет и сълзи.

	Душата пак ми се пробуди:
	и ето, появи се ти,
	като видението чудно,
	на красотата гений чист.

	Сърцето бие в упоение
	и възкреси се порив нов −
	и божество, и вдъхновение,
	живот и сълзи, и любов.
@@	1825
@@	Превод: 28.10.2014 г.
P$
