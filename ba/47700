P>
	Когато шумен ден утихне занемял
	и над смълчаните площади
	разпусне сянка полунощният воал,
	и сън е за труда награда,

	промъкват се към мен тогава в тишина
	и мъчат часове на бдение:
	и живо ме горят във нощна пустота
	змии — сърдечни угризения;

	Мечти кипят, умът обхванат е от скръб,
	и тясно е на тежки мисли;
	и спомени безмълвни покрай мен вървят,
	разгъват свойте дълги листи;

	и с отвращение чета живота мой,
	и разтреперан аз проклинам,
	горчиво жаля и сълзите ми порой,
	но тъжни строфи не измивам.
@@	19 май 1828
@@	Превод: 26.10.2015 г.
P$
