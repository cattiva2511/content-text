P>
	„Ти тъжен си!“ − „Аз весел бях, −
	тъй казвам на приятел весел, −
	разлюбих вече радостта
	и мъката призвах да влезе.
	Аз весел бях — и светлина
	бе моят поглед; тежка мъка
	не сви сърце, ни тъмнина
	и скука от небе да лъха
	не пречеше на радостта…
	Кога фъртуна забушува
	и пада гръм, дъждът плющи,
	небето плачеше — в сълзи
	обливах се и аз, тъгувах,
	като природата скърбях…
	Но блесне ли небе, без буря −
	отново радостен аз бях…

	А днес, как в есен, вехне младост.
	Навъсен съм, не съм засмян,
	от тишина съм обладан
	и в дивното не сещам радост.“
	Учудват се другари с мен:
	„Защо разплакваш се? − Виж време,
	какъв е хубав, светъл ден,
	природата не е кат тебе.“
	Аз казвам им: „Туй все едно,
	какъв е ден, какво е време!
	Дали е светло, тъмно то, −
	кога в сърцето е студено!“
@@	1829
@@	Превод: 31 май 2016 г.
P$
