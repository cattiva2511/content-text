P>
	Италия — разкошната страна!
	Душата ми по нея стене скръбна.
	Тя радост е, от рая светлина
	и любовта разкошна в нея цъфва.
	Шуми във бяг замислена вълна,
	чудесен бряг целува и се пръсва;
	и небеса прекрасни там блестят;
	искрящ лимон разнася аромат.

	И цялата обвита с вдъхновение;
	белязана с печат от древността;
	и пътникът към славните творения,
	пристига с плам от снежната страна;
	душата ври и в него − умиление,
	в очите му набъбнала сълза;
	на мислите отдаден сред мечтите,
	пристъпа той във стъпките на дните.

	Тук жалък свят на хладна суета,
	тук ум висок в природата внимава,
	сияе тук вълшебна красота,
	а слънцето в лазура светло плава.
	И чуден шум, и чудната мечта
	морето най-спокойно ни раздава,
	и облаци блещукат във игра
	по свода над зелената гора.

	В нощта, в нощта въздишат в нея чувства.
	Заспива тя, покрита с красота!
	Над нея мирт листата страстно люшва,
	сред лунните сияйни небеса
	света следи, замислена и слуша
	как там весло говори си с вълна;
	как трели през градини се понасят
	и далнини пленително огласят.

	Земя — любов, море — очарование!
	Пустините в разкошен свят блестят!
	Градини, гдето в облаци мечтани
	са живи Рафаело и Торкват!
	Ще видя ли, изпълнен съм с очакване?
	Душа в лъчи, а мислите струят,
	привличаш ме със пламенно дихание,
	в небето съм, цял трепет и желание!…
@@	1829
@@	Превод: 1 юни 2016 г.
P$
