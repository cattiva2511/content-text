P>
	Летеше в среднощно небе ангел бял
	и песен бе тихо запял;
	звездите и месецът, облачен слой
	се вслушваха в свят песнопой.

	Той пя за блаженство в безгрешни души,
	в градините райски дошли;
	за Бога велик, за прослава той пя
	и искрена бе песента.

	Понесъл бе млада душа на гърди
	към свят от сълзи и тъги;
	и звън от мелодия в млада душа
	остана — без думи звуча.

	И дълго в света се измъчваше тя,
	изпълнена с чудна мечта;
	но скучните песни на земните дни
	небесният звук не смени.
@@	1831
@@	Превод: май 2014 г.
P$
