P>
	Поет на лира вдъхновена
	разсеяно разнася звън.
	Той пей — а хладно и надменно
	народ край него непрогледнал,
	вторачен, сякаш вижда сън…
	И тъпата тълпа умува:
	„Защо тъй звучно е запял?
	Ушите ни защо надува,
	каква ли цел е начертал?
	Какво ни дрънка? Що ни учи?
	Сърцата що вълнува, мъчи,
	като магьосника прочут?
	А песента му е свободна
	и като вятър е безплодна:
	каква е ползата й тук?“

	__Поет:__
	Мълчи, окаяний народ,
	на нужди, грижи ти си роб!
	Противен си със ропот дръзки,
	пълзиш ти червей, не летиш;
	във всичко ползата цениш,
	дори кумирът Белведерски.
	Но ползата не виждаш там.
	А в мрамора нали е Бога?
	Гърнето драго е по-много:
	че в него готвиш си храна.

	__Тълпа:__
	Избранник Божи си небесен,
	изпратен си със дар чудесен
	за нашто благо го отдай:
	сърцата братски разгадай.
	Че ний страхливи сме, коварни,
	безсрамни, зли, неблагодарни;
	сърцата ни студени на скопци,
	клеветници и роби, и глупци;
	загнездени са в нас пороци.
	Щом ближния обичаш ти,
	най-смело давай ни уроци,
	ще слушаме и ще мълчим.

	__Поет:__
	Махнете се, какво ви прави
	поетът мирен, спрял до вас!
	Вий тънете в развратни нрави,
	не буди ви лиричен глас!
	Противни сте като гробове.
	За глупостите си, за злоба
	вий имахте до този час
	тъмници, бичове, топори;
	дотегна ми, народ безумен!
	В града от улиците шумни
	измитат смет — полезен труд!
	Но щом служение изоставят
	и жертвата си пред олтаря
	с метли жреците ли метат?
	Че не в житейските вълнения,
	за користи и гневен бой,
	родени сме за вдъхновение,
	молитви, песенен покой.
@@	1828
@@	Превод: 22.01.2013 г.
P$
