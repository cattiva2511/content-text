P>
	Възкръсна Бог, за да осъди
	тълпата земни богове;
	защо и докога ще бъдат
	към злото примирими те?

	Дългът ви е да пазите закона,
	а не най-силните лица,
	без помощи и без отбрана
	самотниците да не са.

	Ваш дълг към бедни и невинни,
	нещастници да имат дом;
	да защитавате безсилни,
	да спре бедняшкото тегло.

	Затварят се очи с награди,
	не виждат и не знаят те:
	злодейства земни са грамади,
	тъмней без правдата небе.

	Царе! Вий с чувство на всевластни,
	че няма кой да съди вас,
	и вие като мен сте в страсти
	и смъртни като всички нас.
	И вий ще паднете подобно
	листо от есенно дърво!
	И вие ще умрете сходно,
	като последния ви роб!

	Възкръсвай, Боже, прави Боже!
	Молитвата им проследи:
	ела, съди, наказвай даже,
	но наш единствен цар бъди!
@@	1780
@@	Превод: 18 май 2015 г.
P$
