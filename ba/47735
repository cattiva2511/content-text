P>
	Защо роптаеш, укоряваш
	властта на своята съдба?
	За тебе беше тя добра,
	страданието сам създаваш.
	Повърхностен, ти завладя
	душата чиста, откровена,
	от общо зло незаразена,
	това богатство разпиля.

	И пламенната първа обич
	да будиш в нея пожела,
	да любиш дълго не можа,
	достигнал целите си болни.
	Презрял си всичко и стоиш
	сред хората — дърво в пустиня,
	и плач, любовен и невинен,
	душата ти не ще смути.

	Не дава Бог два пъти радост,
	взаимност весела в страстта;
	и без утеха, и в тъга,
	живот ще мине като младост.
	И нейните целувки ти
	в измамни устни ще намираш,
	ала пред тебе ще съзираш
	ония, първите черти.

	Моли я ти за опрощение,
	падни, падни на колене,
	че ада свой да не кълнеш,
	отхвърлил жал и примирение.
	Макар да любиш още ти,
	но стари чувства не се връщат
	и загубата първа с нищо
	не можеш ти да замениш.
@@	1830 или 1831
@@	Превод: юни 2014 г.
P$
