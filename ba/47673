P>
	Недостижим е Бог, Творец на всичко живо,
	сърцата движи, в помислите ни прозира!
	За сетен път в живота си зова те аз:
	склони лице и чуй молбата ми сега.

	В сърцето съкрушено взри се, мой Създател,
	законът Твой, ако за мен е непонятен
	и с моя разум слаб не бих го аз разбрал,
	прости ми Ти, ако в заблуда съм живял.

	По твоята повеля искам да създавам,
	да пиша ревностно творби със чиста вяра.
	И виждам този път разтворен е пред мен,
	по който влизам аз в покоя осветен.

	Ще вляза аз, наистина, не се съмнявам:
	на Твойто милосърдие се аз надявам.
	Ти щедър, милостив бе във века нетраен:
	ще бъдеш мой Баща, а не Съдник до края.
@@	1776
@@	Превод: май 2015 г.
P$
