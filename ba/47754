P>
	Кога надежда не намирам,
	не любя, нито пък скърбя,
	греха на младостта немирна
	в страдание да изплатя;
	когато пред очите ясно
	живяното видях пред мен,
	от всичко свято и прекрасно
	аз чувствах, че съм отчужден −
	тогаз молитва безразсъдна
	пред Бога дълго аз шептях
	и чух вълшебен глас, отвъден.
	„Какво ти искаш?“ − прокънтя. −
	Унил си ти? Не съм виновен;
	смири летежа на страстта,
	бъди студен, бъди спокоен,
	тъй както другите в света.
	Било блаженството лъжливо.
	Нима ти жалиш за мечти?
	Глупак! Тояжка търпеливо
	вземи и в път далеч тръгни;
	Преминеш ли ти през пустиня,
	през град разкошен и прочут,
	не се прекланяй пред светини
	и не гради за теб приют.
@@	между 1835–1841
@@	Превод: 23.08.2017 г.
P$
