P>
E>
	„Не бъдете мъртви, а живи души. Няма друга врата, освен показаната от Исус Христос…“
@	Н. В. Гогол
E$

	Към тебе, Майко, о, Пресвята!
	Аз дръзвам да отправя глас,
	лице ми в сълзи е облято:
	послушай ме в тоз скръбен час,

	молбите топли приеми ми,
	духа ми от беди спаси,
	прелей в сърце ми Твойта милост,
	по пътя прав ме насочи.

	Да бъда чужд на свойта воля,
	за Бога всичко да търпя.
	Бъди помощник във неволя −
	и пред смъртта да не скърбя.

	Прибежище си за нещастни,
	за всички нас се молиш Ти!
	О, защити ме, щом ужасен
	съдбовен Глас ме посети,

	щом вечност времето затвори,
	глас тръбен мъртви съживи,
	написаното в съвест ще говори
	и греховете ще яви.

	Стена за верните, ограда!
	Аз моля ти се от душа:
	Спаси ме Ти, едничка радост,
	чрез Тебе да се утеша!
@@	1846
@@	Превод: 24.10.2015 г.
P$
