P>
	Видях смъртта; седеше мълчалива
	до моя тих, спокоен праг;
	и гроб видях; врата към него в мрак;
	душата ми помръкна и изстина…
	С другарите ще се простя
	и няма моята следа
	в живота тъжен да намерят;
	с последен поглед ще прозра −
	безсмъртие не е за мене;
	и гаснещият плам на младостта
	ще освети нищожното подземие.
		…………………………………..
		Прости печален свят, където тъмен друм
		за мен над бездната лежеше −
		където вярата за мен покой не беше,
		където любих, но не бях любим.

	Прости ми светлина в драперии небесни,
	безмълвна нощ в мъгла, зорница в утрин час,
	вий хребети и ручеи с пустинен глас,
	и горското безмълвие чудесно,
	от всичко… прошка искам аз.

		И щом като, лишен от сетна мощ,
		без дъх, в болезнена агония,
		промълвя ви: „Така обичах аз!…“
		и стихне моят дух във изнемога,
		приятели, търсете нея вий,
		кажете: взе го мракът вечен,
		и, може би, щом участта разкрий,
		въздишка ще отрони над ковчега.
@@	1816
@@	Превод: 10.01.2015 г.
P$
