P>
	Защо семейство в неизвестен кръг
	загубих аз? Сърцето все е там
	при мой наставник и приятел скъп,
	все вярваше във детската мечта.
	Там ужаси пленяваха духа,
	на воля в облаците аз летях!
	Приятели целувал бих в уста
	не гледайки за скрита в тях змия.

	Но в друго общество аз заживях,
	човека разпознах, другар в лъжа,
	във подозрения изгубил бях
	пазителя на моята душа.
	Че никой не ще каже днес от тях:
	Другар ми е! ‒ а болките душат,
	гърдите ми не реч, а стон мълвят;
	не с поздрав, с упрек ще го поздравят.

	Бе хубаво, когато бях блажен,
	когато леех от любов сълзи.
	Но от страданието напоен,
	да любя мога ли сега, кажи?
	Страхувам се, в прегръдки упоен,
	душата жива да се не вгорчи,
	и моето сърце да се разкрий,
	че е олтар и жертвено гори.

	За хората изглеждам друг, не аз,
	не могат те в очите да четат;
	боя се! Що крещят и клеветят…
	Узная ли, не ще го понеса.
	Кълна се, че изпитвам против тях
	не злоба и не искам да мъстя.
	Но… за какво стараеха се те
	детински дни да тровят, що им бе?…

	Превил се лък, разкъсал тетива,
	гърми ‒ но прав не ще е както бил
	синджир да скъсам, вдигнах аз глава,
	последни сили в себе си разкрил;
	какво от туй ‒ живея днес с тъга
	без мисли, сили, жалък, нелюбим,
	и както лъч в безчувствена луна,
	се спускам блед в прозорец и в стена.
@@	1830
@@	Превод: юли 2014 г.
P$
