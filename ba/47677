P>
	Не живеех аз с преструвки
	да приличам на светец,
	да се хваля с важни служби
	с философския венец:

	Чистите сърца обичах,
	мислите ми бяха с тях,
	на човешкото се вричах
	с ум, сърце и с дарба пях.

	Ако в мен блестя възторга,
	в струните ми пламък гря.
	Блясъкът ми бе от Бога;
	в себе си за Бога пях.

	Ако звуци посвещавах
	с лирата си на царе, —
	добродетелта им славна
	мислих с Бога равна бе.

	Ако за победи гръмки
	кичех вождове с венци, —
	мислих в техните издънки
	дух ще влея на предци.

	Ако властници преследвах
	с правда, казана в очи,
	вярвах, може да прогледнат
	за народните съдби.

	Ако аз от суетата
	бил съм също прелъстен, —
	да, обичам красотата
	пеех, от жени пленен.

	Тъй е, любовта е пламък,
	падах, ставах в моя век.
	Ти хвърли ми в гроба камък,
	ако ти не си човек!
@@	1807
@@	Превод: 19 май 2015 г.
P$
