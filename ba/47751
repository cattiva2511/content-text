P>
	От днес настъпва Рождество,
	за тайнството градът будува,
	в кристалния си скреж сънува
	и чака дивно тържество.

	От снежни вихри е люлян
	и сякаш сънища се стелят.
	Сред храма песни, свещи греят
	и дим от сребърен тамян.

	А на камбаните звъна
	сърцето твое залюлява.
	И всичко в теб се съживява
	от рождественските слова.

	Небесен извор в тях струи:
	те пламък са и светлината.
	И на поета във душата
	словата Бог ще възроди.

	Ликувай, буря-чародей,
	със своите вълшебни струни
	преобрази света във други
	земя и хора, градове.

	И ще посрещнем чудеса,
	тъй прости, сред тълпата хора,
	и гласовете ще отворят
	към музиката небеса.
@@	1840
@@	Превод: 07.01.2017 г.
P$
