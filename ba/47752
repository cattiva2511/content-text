P>
	Печално гледам нашто поколение!
	Че бъдещето му е тъмна пустота,
	и между туй, в познания, в съмнения
	в бездействие ще срещне старостта.
	Богати сме от люлките си детски
	със грешките на бащин изостанал ум,
	животът ни мори, тъй както път без цели,
	и, както празник чужд сред пир и шум.

	За зло, добро сме срамно равнодушни,
	на първо поприще ний вехнем без стремеж;
	и пред опасности − позорно малодушни,
	а за властта − презряната, сме гмеж.
	Така плодът, съзрявал не навреме,
	не радва той вкуса, ни нашите очи,
	виси осиротял сред цветове изгрели,
	сред тяхна красота − позорът му личи!

	Ний изсушихме ум с науката безплодна,
	от близки и другари ревностно таим
	надеждите добри, гласа си благороден,
	с неверие осмивани мечти.
	Едва докоснали сме чаша за наслада,
	ний сили не спестихме в младостта
	с опасност от пресищане, от всяка радост
	докрай извлякохме ний сладостта.

	Мечтите поетични, висшето изкуство
	с възторга сладостен не будят ни ума;
	разравяме в гърди останките от чувства −
	ревниво скривано съкровище в тъма.
	И ненавиждаме, и любим ний случайно,
	не жертваме ни злобата, ни любовта,
	душата завладяна е от студ потаен,
	когато в огън ври кръвта.
	И скучни са ни пищни отпреди забави,
	и на дедите − добросъвестен разврат;
	към гроба бързаме без щастие, без слава,
	поглеждайки насмешливо назад.

	Тълпа навъсена, отишла към забрава,
	в света ще минем ний без шум и без следа,
	а мисли плодовити във века ни няма,
	ни гений нов, прочул се със труда.
	Със строгостта на гражданин и съд, праха ни
	потомъкът ще оскърби в обиден слог
	с насмешката на син измамен и излъган
	от бащиния пропилян живот.
@@	1838
@@	Превод: 28.07.2017 г.
P$
