P>
	В тъга, в безделие забравих моя стих,
	въображение с мечти не се разпали,
	отлитна гения, що в младостта открих,
	сърцето охладня и бавно се затвори.
	Отново ви призвах, о дни на пролетта,
	прелитали под покрива на самота,
	вий, дни другарски, на любов, на скръб, надежда,
	поклонник на поезията безметежна,
	на лира радостна възпявах в тишина
	и трепетна любов, и мъка от раздели −
	ехтяха от дъбрави в планина
	замислените мои трели…

	Напразно! Влачих аз срама на леността,
	в приспивна хладина безсмислено изпадах,
	далеч от музите, далеч от радостта
	и — с сълзи на очи — със слава се прощавах!
	Но изведнъж, бе сякаш гръм,
	сърцето огън преобърна,
	душата оживя след сън,
	любов, надежда, скръб и радост се завърна.
	И всичко разцъфтя! Трептях аз, оживях;
	природата възторжен бе свидетел,
	по-жив усещах се, свободно дишах аз,
	плени ме силна добродетел…
	Хвала любов! О богове!
	От лира сладостна гласът ми млад се вдига
	и звуци трепетни от струните преливат
	към твоите нозе!…
@@	1817
@@	Превод: 25.05.2018 г.
P$
