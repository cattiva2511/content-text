P>
	Буря скри небето мътно,
	снежни вихрите върти;
	ту е вой на звяр по пътя,
	ту е детски плач и вик,
	ту по покрива разпаднал
	мигом в сламата шуми,
	сякаш закъснял е странник,
	по прозорче трополи.

		А колибата сред воя
		скръбна в тъмното тъжи.
		Ти защо, старице моя,
		до прозореца мълчиш?
		Дали бурята с фучене,
		тебе, драга, изтощи,
		или дремеш от жужене,
		що с вретеното свисти?

	Нека пием с тебе, скъпа,
	бедна младост с теб делил,
	кана дай, да пием с мъка!
	И сърце да веселим.
	Пей ми песента за птица,
	как морето прелетя;
	пей ми песен как девица
	ходи сутрин за вода.

		Буря скри небето мътно,
		снежни вихрите върти;
		ту е вой на звяр по пътя,
		ту е детски плач и вик.
		Нека пием с тебе, скъпа,
		бедна младост с теб делил,
		кана дай, да пием с мъка!
		И сърце да веселим.
@@	1825
@@	Превод: декември 2014 г.
P$
