P>
	Откак всевишният ме отличи
	с оная дарба на пророка,
	аз виждам в хорските очи
	и злобата им и порока.

	За любовта издигах глас,
	за правдата и чистотата:
	към мене близките тогаз
	замеряха ме лудо с камък.

	Посипах моята глава
	със пепел, от града избягах,
	и като птичка заживях
	в пустинята, от Бога хранен.

	Аз пазя вечния завет
	и всяка твар ми е покорна,
	звездите пращат ми привет,
	лъчите радват ме отгоре.

	Кога през шумен град вървя,
	промъквам се, минавам живо,
	аз чувам, старците мълвят,
	усмихнати самолюбиво:

	„Ей, вижте примера за вас!
	Той, гордия, със нас все спори:
	твърди, че с неговия глас
	сам Бог с устата му говори!

	Погледайте го вий, деца:
	как мрачен е, навъсен, бледен!
	И вижте го — окъсан, беден,
	презрян от всички в тоя свят!“
@@	1841
@@	Превод: 30.01.2013 г.
P$
