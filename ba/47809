	_Ал. Стамболийски._ За да се дойде на власт — нужно е да се желае република; за да се стои на власт необходимо е да се подкрепя монархията.

	_Малинов._ Бамбашка страна сме, и това си е! Действуваш ли — обвиняват те в недомислие; бездействуваш ли — пропуснал си момента. Не остава нищо друго, освен занапред моята партия да се отдаде на полудрямка.

	_Ц. Бакалов._ Разликата между мене и Ст. Михайловски е тази, че той чрез писателството стана политик, а пък аз чрез политиката — писател.

	_Кр. Пастухов._ Един е кусурът на днешния строй: косато си с народа — не си на власт, когато си на власт — не си с народа.
