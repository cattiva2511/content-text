P>
	Небесният ти поглед светъл
	блести като елмаз,
	като целувка, тихо с трепет,
	прозвънва твоят глас.

	За поглед само твой единствен,
	за звук от твоя реч
	ще дам аз сабя дамаскиня,
	грузински остър меч;

	блести понякога той сладко,
	по-сладостно звъни,
	при този звън душа се мята,
	кръвта в сърцето ври.

	Но бурния живот военен
	забравям в онзи миг,
	щом чуя твоя глас вълшебен
	и видя взора мил.
@@	1838
@@	Превод: 29.12.2014 г.
P$
