	Синът на мой приятел излизал до късно с приятелката си през повечето дни от седмицата и това се отразявало на успеха му в университета. Като повечето момчета на неговата възраст, той не слушал родителите си. Затова баща му, който беше много находчив, намерил друг начин да помогне на сина си да стане по-дисциплиниран.
	Веднъж, когато синът се прибирал с приятелката си след тежка нощ из клубовете, заварил баща си на вратата.
	— Влезте — поканил ги той с ръка.
	Синът решил, че сериозно е загазил, но бащата не му казал и дума. Вместо това се обърнал към приятелката му.
	— От доста време излизаш със сина ми — казал той. — Не знам какви са плановете ви, но кой знае, може и да решите да се ожените един ден. Ако това стане, сигурен съм, че няма да искаш съпруг, който не е успял да се дипломира и не може да си намери добра работа. Ако синът ми продължава да излиза толкова до късно, нищо чудно това да се случи. Да ти е споменавал, че откакто излиза с теб, оценките му са паднали толкова, че е на път да прекъсне?
	— Не ми е казвал — отговорила тя, поглеждайки остро приятеля си. — Не знаех.
	— Просто реших, че трябва да ти кажа — отвърнал бащата. — Лека нощ.
	И ги оставил насаме.
	От тази вечер нататък приятелката на младежа правела всичко възможно винаги да се прибират рано и следяла успеха му, който рязко се подобрил. В крайна сметка той се дипломира и сега има добра работа.
	Затова, ако имате недисциплиниран син, който не слуша родителите си, опитайте със силата на приятелката. Ако я спечелите на ваша страна, разполагате със сериозно влияние. Или се опитайте да вербувате приятеля на дъщеря си, за да й помага да следва правия път.
