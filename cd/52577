	В днешния свят, ако не си щастлив, някои хора приемат, че нещо не ти е наред. Имаш нужда от терапия. Може би трябва да посетиш клиника за щастие. Някои компании дори имат завеждащ отдел „Щастие“, който да избавя служителите от онова, което възприемат като проблем. Щастието е стока от първа необходимост в модерния свят. Скоро ще има глоби за онези, които въздействат потискащо на другите с нещастието си на публично място, и затвор за серийните нарушители, които упорстват в окаяното си настроение!


	Наскоро, по време на ритрийт, който се провеждаше на прекрасно място с много вкусна храна, една млада жена ми призна, че се чувства потисната без причина.
	— Знам, че не би трябвало да съм недоволна, защото развалям настроението на всички останали, но не мога другояче. Просто се чувствам нещастна — призна ми тя виновно.
	Затова отидох в офиса си и набързо съчиних и принтирах „Лиценз за лошо настроение“:
C>
#	Лиценз за лошо настроение
	Този документ официално дава на носителя постоянното право да е в лошо настроение по какъвто и да е повод и без повод, безпрепятствено и неограничено. Нека никой не нарушава това право.
@	Подпис: Аджан Брам
C$
	Когато й подадох лиценза за лошо настроение, тя се разсмя.
	— Но ти не схващаш идеята! — възразих аз.
