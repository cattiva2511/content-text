	Както си вървял през гората, един човек видял пред себе си дупка. Надникнал в нея и съзрял на дъното голяма торба със злато. Протегнал ръка да грабне съкровището, но дупката била прекалено дълбока. Колкото и да се протягал, не успял да стигне златото. В крайна сметка се отказал.
	Продължил да върви из гората и срещнал друг човек. Разказал му за златото в дупката, която била прекалено дълбока, за да го стигне. Тогава другият човек намерил една пръчка, закривена като кука на върха, отишъл при дупката и измъкнал златото с помощта на пръчката.
	Щастието никога не е прекалено далечно и недостижимо. Нужни ни са само малко повече мъдрост и състрадание.
	Тогава можем да достигнем всичко.
