	За да съм справедлив към всички домашни любимци, ще ви разкажа и една история, изпратена ми неотдавна. В нея герой е много умно куче, което намерило начин да се справи със стреса на съвременния живот.


	Една жена се връщала от пазаруване. Когато отворила входната врата на къщата си, някакво голямо куче се втурнало покрай нея и влязло вътре. Докато жената остави чантите, кучето вече се било свило в ъгъла на една от стаите и спяло дълбоко. Било порода лабрадор, имало нашийник и изглеждало чисто, така че със сигурност не било бездомно. Добрата жена обичала кучета, особено като това в къщата й, затова му позволила да остане. Два часа по-късно то се събудило и жената го пуснала. Кучето изчезнало.
	На другия ден то се върнало и тя пак го пуснала да влезе. Кучето отишло в същия тих ъгъл, свило се на кълбо и отново спало два часа.
	След като нещата се повторили още два-три пъти, жената се зачудила къде живее симпатичното куче и защо продължава да идва в къщата й. Затова написала бележка, която сгънала и пъхнала под нашийника на лабрадора. На бележката пишело нещо от този род:
C>
	Вашето куче идва в къщата ми всеки следобед през последните пет дни. Единственото, което прави, е да спи. Аз нямам нищо против, тъй като то е толкова очарователно и добро. Просто се чудя къде живее и защо продължава да идва тук.
C$
	На другия ден кучето се върнало да поспи в ъгъла си, но под нашийника му била пъхната друга бележка. Отворът бил следният:
C>
	Кучето ми живее в шумна къща заедно със заядливата ми жена и четири деца, две от които нямат пет години. Идва в къщата ви на тишина и спокойствие и да си отспи. Може ли да дойда и аз?
C$
