	Единадесети септември показа колко бързо едно-единствено събитие може да промени света. Различни прогнози сочат към по-нататъшни промени и гигантски преобразувания. Дали не сме на прага на Трета световна война? Какво още ще ни сполети? Отговорите на тези въпроси се използват за манипулации, измами и печелене на много пари.
	След трагедията в Ню Йорк се разпространяват не само прогнози, но и най-разнообразни теории за заговори. Твърде тревожно е колко малко истина съдържат те и колко охотно им се вярва.
	Например се твърди, че QЗЗNY бил номерът на полета на един от отвлечените самолети, използвани на 11-ти септември. Било открито кой стои зад този удар: въвели в MS Word Q33NY, избрали шрифта Wingdings и увеличили на 48 пункта:
	{img:wingdings_picture.jpeg}
	Изведнъж се появил самолет, две кули, череп и звездата на Давид! Но в действителност такъв номер на полет изобщо не съществува. Такова съобщение не е безобидна шега, а опит да се създават настроения против евреите. Тези теории са опасни, както и неверните прогнози, защото не отговарят на фактите и защото подтикват към неправилни действия.
	А какви са правилните действия? Всеки се опитва да открие това. Хората търсят решения за политиката, за бизнеса, за семейството и — когато за момент настъпи тишина — за собственото си сърце. Въпросите остават. Какво е решението за надвисналите конфликти? Свободна пазарна икономика? Демокрация? Образование? Наука? Развлечения? Бягство в самотата пред телевизионния екран? Политици и менажери се съветват със скъпоплатени врачки. Съставят се хороскопи. Учените бълват прогнози. Специалисти дават напътствия. Но бъдещето остава скрито. След 11-ти септември „Нострадамус“ се изстреля на първо място от най-търсените понятия в Интернет. Но и това не помага, тъй като популярността не винаги върви ръка за ръка с действителността.
	Колко са били верни тези прогнози, ще се види. Но тъй като те си противоречат една на друга, не може всички едновременно да са верни.
	Един полезен източник на информация за бъдещето е Библията. Тя не печели пари от своите прогнози. Авторът не получава нито заплата, нито процент за авторски права, въпреки че много класици са творили, черпейки от разказите и пророчествата на Светото писание. Събитията от миналото и бъдещето са описани разбираемо. Четем за „грабване“, за „голяма скръб“, за световен мир, за възстановяване на всичко, „за река на живот“. Старото ни място за живот не просто ще бъде подобрено и ремонтирано — ще има ново небе и нова земя.
	Дон Колиер пише за това:
C>
	„Тази книга може много да ни каже за днес и за утре. Към нейните изследователи на бъдещето спадат Исая, Еремия, Езекиил, Даниил, Захария, Йоан и самият Иисус. Те смело са предсказали времето, в което ние днес се намираме, както и времената, които все още са пред нас. Техният буден дух се сблъсква със същите морални явления, които ни докараха ужаса на СПИН, както и поддържаните от държавата убийства на хиляди неродени бебета всеки ден и 50%-овото ниво на разводите. Били ли са прави тези библейски изследователи на бъдещето? Каква оценка може да им се даде?“
C$
	Библията е на 3500 години. Това време е достатъчно, за да се провери истинността на пророческите писания. В тази връзка Уилбър Смит я нарича най-забележителната книга, която някога е била писана. Тя съдържа пророчества за много народи, но също и за Израел, за отделни личности, за градове, и преди всичко за Христос. В никоя друга книга няма такъв голям брой предсказания, които са се изпълнили впоследствие.
	Томас Уркуарт подчертава, че:
C>
	„пророчествата на Библията не се задоволяват с една-единствена характеристика на някоя личност или място. Те ни дават белег след белег, които заедно съставят действителната картина. Ако само един или два признака се изпълнеха, хората можеха да припишат това на случайността. Но ако множество описания се изпълнят буквално, не е логично това съвпадение да се отдаде на случайността.“
C$
	Най-впечатляващите пророчества на Библията, които вече са се изпълнили, описват живота на Иисус Христос. Всички подробности са се стекли точно така, както са били описани от пророците стотици години преди това. Има над 100 пророчества, които са се изпълнили по този начин в живота на Иисус. Случайност? В своята книга „Науката говори“ ученият Питър Стоунър пресмята каква е математическата вероятност само осем пророчества да се сбъднат случайно в живота на един човек:
C>
	„… И така, ние виждаме, че вероятността да се изпълнят всичките осем пророчества в живота на който и да било човек е 1:1017.“
C$
	Стоунър сравнява това число с количеството монети от един долар, които са необходими, за да покрият щата Тексас с пласт, дебел 60 см. Ако една от монетите се оцвети и се смеси с останалите и един сляп човек трябва да обиколи Тексас и да изтегли една монета, то вероятността да попадне на маркираната е същата, както да се сбъднат осем пророчества за Христос в живота на един човек.
	Достоверността на библейските пророчества е доказана. Тъй като предсказанията за нашето минало вече са се изпълнили, е близко до ума, че и тези, които се отнасят за бъдещето, също ще се изпълнят. Ето защо Светото писание трябва да бъде пътеводител и по въпросите на бъдещето. Ако се занимаем с това, неминуемо ще забележим, че това бъдеще вече е започнало.
@	Андреас Линднер
