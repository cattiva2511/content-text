P>
	Тигре, Тигре, жива жар,
	лумнал полунощен звяр,
	кой ум вечен разчерта
	твойта стръвна красота?

	Кой ти взора разгоря?
	Кой си с огъня игра?
	Кой издън юдол дълбок
	смя да литне на възбог?

	Кой пресука с две ръце
	твойте жилесто сърце?
	То на длан ли затуптя?
	И нима не трепна тя?

	Чий бе чукът? Кой кова
	кръвожадната глава?
	Кой те в жупела с ръжен
	шари, ужас нажежен?

	Стрелометните звезди
	като плувнаха в сълзи,
	кой със смях твори те? Кой?!
	А, Агнеца? Пак ли той?

	Тигре, Тигре, жива жар,
	лумнал полунощен звяр,
	кой ум дързък разчерта
	твойта стръвна красота?
P$
