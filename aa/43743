	Подсъдимите заговориха откровено и въодушевено. Как убивали, одушавали с ръце, с въженца. Вече съвсем застарели — някак странно се оживяваха от своите зловещи спомени.
	Те гледаха прокурора и съдиите право в очите и аз усетих: никой друг не смееха да погледнат.
	Сдържано задоволство се таеше в тия очи.
	Аз изтръпнах — те бяха забравили за нас. И изглеждаха съвсем невинни.
	Изплаших се. Стори ми се, че всички изброени убийства съм извършил аз.
	И избягах.
@@	1956
