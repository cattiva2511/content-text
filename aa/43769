	Обичам хората!
	От нищо друго не се умилявам, не се отвращавам, не плача и не примирам от страх, както от хората.
	Никой не ме убеждава в безсмислието на живота ми, както първият срещнат човек.
	Цялата горчивина на своя живот аз превръщам в усмивка — искрена и чиста, с която дарявам първия срещнат човек.
	Прониквам през дрехите, през плътта, през костите му и изтръпвам от милост пред това печално тяло, което той храни, почесва и не познава…
@@	1956
