	[* _Източник:_ J. Hinton Knowles. Folk-Tales of Kashmir. London: Trubner & Co., 1888.
	_Илюстрация_: Indian Fairy Tales. London: Ellis & White, 1880.]

	Един ден, когато губернаторът бил в дурбара*, двама мъже дошли и подали жалби. И двамата претендирали за едно жребче. Случаят бил много интересен. Според обичая на страната, те, които били граждани, изпратили кобилите си на хълмовете да пасат. И двете кобили били жребни и докато били под грижата на пастира, добили две жребчета, едното от които се родило мъртво, а другото оживяло. Обаче оцелялото жребче сучело мляко и от двете. Пастирът не бил там по време на раждането му и когато дошъл и видял това, не могъл да разбере на коя от кобилите е жребчето. Разбира се, когато свършил сезонът и собствениците дошли за кобилите си, и двамата искали жребчето и тъй като никой от тях не бил склонен да отстъпи на другия, те отишли на съд за това.
	[* Дурбар — приемна, където индийските царе и други владетели провеждали своите официални и неофициални срещи. — Б.пр.]
	След като разисквали известно време, губернаторът заповядал на мъжете да заведат кобилите и жребчето до реката, да качат жребчето в една лодка и да отплават към средата на реката.
	— Майката на жребчето — казал той — ще заплува след него, а другата кобила ще остане на брега.
	С това случаят бил решен.
	{img:prozorliviyat_upravitel.png|Прозорливият управител}
