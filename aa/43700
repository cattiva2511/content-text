	Един човек засадил много върби. Той се страхувал някой да не ги изскубе и наел едно дете да ги пази.
	Изминали десетина дни, върбите си били все толкова, нито една не се изгубила. Тогава човекът попитал детето:
	— Ти пазиш много добре, само че как го правиш?
	Детето се зарадвало много на похвалата и издало тайната си:
	— Ще ти кажа. Страхувах се през нощта някой да не изтръгне върбите, затова започнах всяка нощ да ги вадя и да ги крия у дома, а на следващата сутрин наново ги засаждах. Този начин е най-сигурен!
