P>
	Виж само как — бълхата малка,
	що ми не даваш — капка жалка,
	мен сука, сетне теб напи,
	кръвта ни тази твар сроди;
	как грях си в тази смес видяла —
	моминската ти чест е цяла,
	бълха не моли, а си суче,
	напита с двойна кръв се дуе,
	а болката ми кой да чуе.

	Стой, три живота пощади,
	женитба тя ни отреди.
	Че ти и аз сме в тази твар,
	олтар е тя от кехлибар,
	любовно ложе, брачно тайнство,
	приют за обичта ни трайна.
	Убиваш ме с тез пръсти — щрак,
	и себе си затриваш чак,
	смърт тройна — светотатствен грях.

	Обагри нокът — с кръв невинна,
	с жестока ярост вън я ливна;
	от теб че смукна кръв бълхата —
	едничка капка бе вината;
	Ликуваш, прежната ти сила
	с таз капка не е намаляла.
	Опасност за честта ти няма,
	от нея толкоз ще отнема,
	като бълхата на корема.
P$
