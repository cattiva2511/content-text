P>
	На Милост, Благост, Мир, Любов
		се молим в изпитания,
	благодарейки след това
		в сърдечни излияния.

	Че Милост, Благост, Мир, Любов
		извират от Отца,
	дал Милост, Благост, Мир, Любов
		на Своите деца.

	С човешки дух е Милостта,
		с човешки лик — Мирът,
	а Благата Любов е Бог,
		приел човешка плът.

	Пред Милост, Благост, Мир, Любов
		коленичи смирен,
	по образ и подобие
		на Бога сътворен.

	Люби Човека, твоя брат,
		в равин, брамин, имам.
	Където Милост, Мир, Любов
		пребъдват — Бог е там.
P$
