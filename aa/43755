	Трудно е като остане човек сам. Той обича мислите си, а се бои от тях. И основателно! Те не му позволяват да бъде лекомислен — най-невинното и чисто състояние.
	Мисълта замества всички врагове. Тя ги ражда и създава — без нея те не съществуват.
	Тая вечер бях радостен и само като помислих за радостта — тя се разпиля. Мисълта е най-злият порядък, най-досадната чистница и съпруга. Из нейната замислена, омрачена и смръщена утроба не се е родило нито веднъж детето на радостта. Радостта не е утробна. Мислещият печели много и губи всичко!…
@@	март 1953
