P>
	Щастлив е тоз, чиято грижа
		е само бащината нива,
	доволен в роден край да диша
			тоз въздух, що опива.

	Поля му да го хранят с хляб,
		да го поят стада му с мляко,
	гора му да му дава хлад,
			а зимата топлик.

	Блажен е тоз, що леко може
		от ден в година да минава,
	здрав в тяло, дух да не тревожи
			и дневно да успява.

	Здрав нощен сън, наука с отдих
		да съчетава в радост висша,
	невинност пък да съпроводи
			с дълбока мисъл.

	Живот невидим да живея,
		да си отида неоплакан,
	умра ли, камък да не знае
			къде ми гроба слагат.
P$
