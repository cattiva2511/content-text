	[* Гуанин — китайско божество, което има хиляда ръце.]
	Един бръснар, който току-що научил занаята си, бръснел за пръв път главата на един човек. Но тъй като все още не умеел да бръсне добре, станало така, че порязал клиента си. Изплашил се клиентът да не види кръвта и да му се кара и бързо притиснал с пръст раната. Но раните ставали все повече и повече, а пръстите на бръснаря не достигали. И той казал с въздишка:
	— Никога не съм мислил, че бръсненето е толкова трудна работа. Сега виждам, че ако човек няма толкова пръсти, колкото има хилядоръката Гуанин, по-добре изобщо да не помисля да бръсне някого.
	Всъщност най-добрите бръснари разчитат само на двете си ръце, а на лошите и хиляда ръце пак няма да им стигнат.
