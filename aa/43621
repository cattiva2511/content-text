P>
	Червена роза — любовта ми
	е цъфнал цвят през май,
	о, тя е като песен сладка,
	що с меден звук се лей.

	Красива си, девойко мила,
	останал съм без дъх,
	ще любя само теб, до дъно
	море дорде пресъхне.

	Дорде море пресъхне, мила,
	и стапя камък слънце,
	а пясъкът ни на живота
	се изтече до зрънце.

	Любима, остани със здраве,
	че път ме чака, мила,
	при теб след време ще се върна,
	накрай света заминал.

	Червена роза — любовта ми
	е цъфнал цвят през май,
	о, тя е като песен сладка,
	що с меден звук се лей.
P$
