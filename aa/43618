P>
	Разгневих се на роднина,
	казах му — гневът ми мина.
	Разгневих се на врага си —
	замълчах и все се въся.

	И гневът ми се разлисти —
	пиещ страхове блатисти,
	грян от лъчезарни маски,
	стоплян от лукави ласки.

	Върза плод — така порасна,
	ябълка в градина лъсна.
	Зърна я врагът ми в зноя
	и понеже тя бе моя,

	снощи полунощ изчака,
	крадешком пристъпи в мрака.
	Днес, плода едва докоснал,
	под дървото бе се проснал.
P$
