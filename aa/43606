P>
	Когато се споминах за последно,
	а разделен от тебе мра,
	макар да е за час дори,
	за влюбен — всеки миг е вечност,
	обет аз дадох, че е редно,
	със нещо след смъртта да те даря,
	и на това си завещание
	сам изпълнител се зарекох.

	„Да знае тя — съдба ми клета,
	че себе си убих самин,
	разбирай — зарад нея гина“,
	та вречен да й дам сърцето,
	да го извадя, си разпрах гърдите,
	ала го търсих там напразно;
	тъй втори път умрях от мъка,
	покойник — верен, лъжа без да искам.

	Но пипнах нещо, на сърце подобно,
	таквоз, на форма и на цвят,
	ни лошо, ни добро наглед,
	неясно на кого се пада,
	така изкуствено изглежда;
	та рекох да ти пратя тоз предмет,
	но ми се плъзна, щом го взех в ръце,
	оказа се, било то твоето сърце.
P$
