P>
	Върви, налей пол’винка вино,
	пълни ми чашата догоре,
	наздравица за нея вдигам,
	оставям моята изгора.
	На кея в Лейт ме чака лодка,
	вълни я люшкат в бесен порив,
	нас кораб на война ще води,
	оставям мойта сладка Мери.

	Тръба ехти и стяг се вее,
	в небето копия стърчат,
	с глух тътен наближава боя,
	за грозна битка зов ечи;
	но не страхът от морска схватка
	ме кара времето да меря,
	и бавя се за тази глътка,
	че тръгвам си от мойта Мери.
P$
