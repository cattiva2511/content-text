P>
	Връх на злините, прицел на слепец,
	в ум паяжини, мухъл в мисълта,
	люпило грижи, примка на глупец,
	кълбо от бяс (но кой те домота?) —
	ламтеж, пламтеж, печалба на щета,
	платих със лудост гнилия ти плод,
	ти упои ме в сънна суета,
	повлече ме с безмилостен повод;
		но всуе ти кроиш ми гибелта —
	не съм за твойте низости невеж;
	не ме кади с пушливата си пещ —
	награда диря в добродетелта.
		От нея само дишам въздух свеж,
		в дух възламтял да те сломя, ламтеж!
P$
