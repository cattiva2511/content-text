P>
	Ако видя друг да страда,
	аз не съм ли също в ада?
	Ако видя друг в печал,
	как не бих утеха дал?

	Ако някой е окаян,
	няма ли да състрадая?
	За ридаещо сираче
	няма ли да се разплача?

	Майка може ли да чака
	сам да млъкне годинака?
	Не, това е невъзможно!
	Невъзможно! Невъзможно!

	А любящият Отец,
	щом съзре ранен скорец
	или чуе плач на птиче,
	на момче или момиче,

	той не слиза ли тогава
	да цери и утешава,
	клетото сърце да стопли
	и да спре сълзи и вопли?

	Той нима седи и чака?
	Или почва да протака?
	Не, това е невъзможно!
	Невъзможно, невъзможно!

	Той дарява свойта радост
	на посърналата младост
	и от старческия гръб
	снема бремето от скръб.

	Щом въздъхнеш в късен час
	виж, Създателят е с нас.
	Щом проплачеш като бебе —
	виж, Творецът ти е с тебе!

	Радостта си Той ни дава
	и всред скръб развеселява.
	Горестта ни да прогони,
	с нас седи и сълзи рони.
P$
