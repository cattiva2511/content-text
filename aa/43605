P>
	Обичам черна и блондинка,
	заможна богаташка и беднячка,
	кокетка и странящата от всички,
	от село родом и от град коконка,
	набожна, а и преструвана,
	и ревла с поглед навлажнен,
	сухарка, като пън смълчана,
	и таз, и таз, и всяка, що се мерне,
	и всяка друга, стига да ми е невярна.

	Не ви ли блазни грях различен?
	Не ви ли стига да сте като ваште майки,
	по-нов порок ли търсите, че старите са скука
	че има верен мъж ли ви измъчва?
	Неверни сме, и вий не се старайте,
	и аз, и ти, с любовници — по двайсет,
	лъжи ме, но не ме завързвай.
	И аз ли, де на път през тебе минах,
	да съм ти предан, само щот си вярна?

	Венера тази жалба уязви
	и се закле на любовта в разнообразната изява
	не може повече така да продължава,
	направи оглед и установи:
	да, двама, трима еретици има,
	с любов голяма се превземат,
	с туй постоянство плашат само;
	щом толкоз верността ги блазни,
	на тез да вярват, що ги лъжат безобразно.
P$
