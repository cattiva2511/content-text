P>
|	Предсказание
|	Стихотворение за нрава и съдбата на пора

	Влезе пор в кокоши двор
	през отвор
	от малък чвор.

	Няма спор,
	че този пор
	ще загине от топор.
P$


P>
|	Гарван
|	Изобличително стихотворение

	Гарван крачи след орачи.
	Гарван крачи, но не грачи.
	Гарван да оре не рачи —
	обирач на обирачи
	поглед в зърното вторачи.
P$


P>
|	Заешка работа
|	Стихотворение за моя съсед

	Взел е
	зеле
	заек млад.
	Хрупа,
	трупа —
	няма склад.
	Леле,
	сплел е
	нисък плет!
	Но си
	носи
	пистолет!
P$
