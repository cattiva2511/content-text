	В София на всеки плет — сто патици на шиш. Не вярваш ли, вземи си хлеб, тръгни, иди и виж!
	Със баници е пък постлан прочути Букурещ. Не вярваш ли, тръгни, иди и сам ти ще ядеш.
	Бонбони падат вместо град във славния Париж, не вярваш ли, вземи торба, тръгни, иди и виж!
	Край Цариград расте гора, на всеки лист сладкиш! Не вярваш ли, вземи си прът, тръгни, иди и виж!
	Направен е от шоколад грамадният Берлин, не вярваш ли, тръгни, иди, — иди и виж самин!
	А от чешмите във Багдад шербет и мед шурти, не вярваш ли, тръгни, иди и сам ще пиеш ти!
