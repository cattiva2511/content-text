P>
	— Сто жетвари — каза Блаже —
	ще поим с вода. —
	Ванко рече: — Двеста даже! —
	Крумчо кимна: — Да!

	И потеглиха към блока.
	Ех, че жега, брат!
	Натопиха се в потока
	мъничко на хлад.

	— От водата — каза Блаже —
	нямаме вреда. —
	Ванко рече: — Няма даже!
	Крумчо кимна: — Да!

	След това си поиграха
	час и два, и три.
	И… на село се прибраха,
	щом се свечери.

	— Сто жетвари — трепна Блаже —
	бяха без вода. —
	Ванко рече: — Двеста даже —
	Крумчо кимна: — Да!
P$
