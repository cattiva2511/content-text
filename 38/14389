P>
	Не, не ще ги дори различите
	да ги срещнете из града —
	от косичките
	до петите
	са досущ като капки вода.
	Двете ходят облечени в бяло
	на училище, на игра.
	И едната като в огледало
	се оглежда във свойта сестра.
	Пак учителят ги подканя,
	удивен ги разпитва класът:
	— Казвай
	Ваня ли си,
	или Аня?
	Те споглеждат се и мълчат.
	И еднакви са белите блузи,
	двете сини корделки над тях.
	И вдълбават се в левите бузи
	две еднакви
	трапчинки от смях.
	Две близначки — за приказ и слава
	правят целия град за шега.
	А без грешка ги разпознава
	само майка им за сега.
P$
