	{img:rodari-nebeto-61.png|-left}
P>
	Във вестника, който котките
	си намират в неделя пред прага,
	има на шеста страница
	пет колонки със „Търси-Предлага“:

	„Търся дом богати квартали
	бюфет, който зле се затваря“;
	„Желая съжителство баба
	позната на колбасаря“,
P$
	{img:rodari-nebeto-62.png|-right}
P>
	„Чистница галя се мъркам
	създавам кътче уютно
	малки опашкодърпачи
	изключени абсолютно…“

	Безработните котки, които
	си нямат храна и постеля,
	изчитат от края до края
	тези обяви в неделя.
P$
	{img:rodari-nebeto-63.png|-left}
P>
	Но „Търся“, уви, има много,
	а „Предлагам“ — ужасно малко,
	и котките сгъват вестника
	в настроение твърде жалко,

	Въртят се след пладне вкъщи,
	кисели и печални,
	и после се преобличат
	за своите концерти квартални.
P$
