P>
	В живота си не съм познал ненавист,
	от злост не бе духът ми осквернен,
	не бях от детството до днешен ден
	изпитал даже благородна завист.

	Че някои са от пари червиви
	и имат къщи, вили и коли…-
	с подобен факт не биха те могли,
	да ме отровят с чувства завистливи.

	Но скръбна вест за мой познат починал
	в мен нещо промени и превъртя;
	здрав, читав легнал…, а на сутринта
	в леглото го намерили изстинал.

	Тогаз за първи път извърших грях —
	за тази „лека“ смърт… му завидях!!!

@@	Сидни, Австралия — 2016 г.
P$
