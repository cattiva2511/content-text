P>
	Готов съм да работя без почивка,
	по цели дни и нощи да не спя,
	но да заслужа благата усмивка,
	разцъфнала на детската уста.

	Тя по-добре от думите говори,
	от нея блика нежно радостта
	и в блясъка на влажните й взори
	чета: „Благодаря! Благодаря!“

	Вратата се отваря. Като птичка
	полита мъничкото същество;
	За сбогом маха с крехката ръчичка,
	а аз изричам: „Всичко най-добро!“

	За мене е наградата най-висша,
	детето оздравяло да изпиша!

@@	Сидни, Австралия — 2017 г.
P$
