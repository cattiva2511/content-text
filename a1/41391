P>
	Припомних си една забавна сцена
	от руски филм в далечни младини,
	но днес я виждам някак променена,
	по-скоро жално, тъжно ми звучи.

	Изнемощял старик си представете,
	с полуподвижни стави от артрит,
	опипва тялото си със ръцете
	и стене: „Тук болит и там болит!“

	Не се вглъбявах в думите тогава,
	повтарях ги с акцент за гол майтап;
	шегата ми доставяше забава —
	за старчески болежки глух и сляп.

	Скован от болки и без лек за тях
	едва сега словата му разбрах!

@@	Сидни, Австралия — 2016 г.
P$
