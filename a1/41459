P>
D>
	На М. Б.
D$

	Това, което ний успяхме двама,
	да съградим накрая на света,
	ти същото с решителност голяма
	постигна успоредно с нас сама!

	Съвсем сама се озова в чужбина
	и в тази обетована земя
	проправи в неизвестното пъртина —
	там цялото семейство с теб събра.

	Направи го с професионализъм,
	с голяма доза вяра, с оптимизъм
	и, Боже, като счупи таз, успя

	отново със завиден стоицизъм,
	едва ли не граничещ с героизъм,
	да се изправиш здраво на крака!

@@	Сидни, Австралия — 2016 г.
P$
