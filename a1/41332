P>
D>
	На медицинската сестра Ст.
D$
	
	Цял ден безспир и почивка
	влизаш ти час подир час;
	с ангелски мила усмивка
	грижи полагаш за нас.

	Туй е усмивка уловка —
	крехката нежна ръка
	носи голяма спринцовка
	с дълга дебела игла.

	„О-ох!“ — жално-милно простене
	някой убоден болник.
	Скоро ще дойдеш при мене,
	младия страдащ войник.

	Ала аз храбро посрещам
	страшната дълга игла —
	болката хич не усещам
	с твойта усмивка добра!

@@	София, Военна болница — 1959 г.
P$
