P>
	Колеги, млада двойка, бе довела
	шест месеци навършило синче,
	да се похвали с него пред отдела
	и в болницата да го разведе.

	Докато аз го галех с умиление,
	то дръпна стетоскопа ми с ръце;
	„Я, виж го! — рекох — Младо попълнение,
	в семейството нов доктор ще расте!“*
	[* Истински случай]

	Настана тишина — неловка, тежка…
	Стъписах се. Нима допуснах грешка.
	Но моето смущение прочел,

	„Не, лекар! — остро възрази баща му —
	Не! В никой случай!… През трупа ми само!…
	Ала защо не — се засмя — модел!!!“

@@	Сидни, Австралия — 2017 г.
P$
