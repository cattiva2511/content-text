P>
	Сълзи съм виждал като дъжд пороен,
	разкъсвали са моето сърце
	и дълго аз съм бил от тях разстроен,
	забрава докато ги отнесе.

	Но те не са били прерогативи
	в живота ми на лекар и човек,
	сълзи на радост в мигове щастливи
	съм изживял по своя път нелек.

	Те капят като перлени мъниста
	по грейналото детско личице
	и благодарност истинска и чиста
	в засмените очички се чете.

	Сълзите на детето оздравяло
	разнежват моята душа и тяло!

@@	Сидни, Австралия — 2016 г.
P$
