P>
	Не! Няма свикване. От опит знам.
	За всеки пациент със край трагичен
	потъвам в скръб, като за близък нам
	и ставам по-раним, „по-алергичен“.

	Ужасно е, щом с първите слова
	на болния заподозра левкоза
	и с всеки тест нататък потвърдя,
	че правилна е тази диагноза.

	И после трябва да я съобщя,
	да разясня възможната прогноза
	и изживея с всеки пак мига
	на шока му, но също на тормоза

	от ада на лечебния процес…
	О, не! Не свикнах с лекарския стрес!!!

@@	Сидни, Австралия — 2016 г.
P$
