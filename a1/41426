P>
	И обществото, взето като цяло,
	от болести е страдало и страда;
	подобно на човешкото ни тяло
	от тях то няма милост и пощада.

	На всички знам клиничната картина.
	Но има болест древна и позната,
	от нея боледуваме мнозина —
	най-страшна болест бедността се смята.

	Познавам млад, добър спортист от класа.
	Загуби мач на тенисната маса —
	подкупиха го, за да е „последен“.

	Подобна практика е обичайна.
	Не го коря за тази сделка тайна —
	не беше корумпиран. Беше беден!!!

@@	Сидни, Австралия — 2017 г.
P$
