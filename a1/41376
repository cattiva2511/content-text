P>
	Тъй както ни отвежда телескопът
	далеч в безкрайния космичен свят,
	така пред нас разтваря микроскопът
	бездънен микрокосмос непознат.

	През двата си кристални обектива,
	незримия за простото око
	риалм на болестите ни разкрива,
	разнищва ги на клетъчно ниво.

	Това че носи страшни диагнози
	за тежък или нелечим процес,
	е отживяла с времето представа;

	той предвещава и добри прогнози
	и в хода на лечебния прогрес
	ремисията с факти потвърждава!

@@	Сидни, Австралия — 2017 г.
P$
