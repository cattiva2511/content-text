P>
	Когато болните изпращам вкъщи,
	от болестта напълно оздравяли,
	напътствия им давам вездесъщи
	да спазват някои важни ритуали.

	Но всичко вече обяснил подробно,
	приел за благодарност жест заслужен,
	се чувствам често крайно неудобно,
	ако контролен преглед не е нужен,

	„Довиждане“ да кажа на раздяла.
	Какво излиза? Че им пожелавам,
	отново да ги видя… като болни!

	Ала и „Сбогом“ би им прозвучала,
	че „безнадеждни“ тъй ги обявявам…
	Не ще са в двата случая доволни!

@@	Сидни, Австралия — 2016 г.
P$
