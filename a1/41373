P>
	Човек не бива никога да губи
	надежда до последния си час;
	когато го слетят несрети груби,
	би трябвало да вярва и тогаз.

	Ний минахме премеждие голямо
	със пет процента за избава шанс;
	през плач се молехме за чудо само,
	загубили душевен мир, баланс…

	И то дойде в последните минути,
	във тез проценти, сведени до пет;
	съдба ли, Бог ли бе или късмет,

	молитвите ни свише бяха чути —
	намерихме спасителния брод
	до свиден бряг за нов честит живот!

@@	Сидни, Австралия — 2016 г.
P$
