P>
	С мъгли и дъжд пристигна есента,
	вихрушки брулят листи пожълтели,
	без дъхави цветя и птичи трели
	гората погрозня и опустя.

	Помръкнаха и хорските лица.
	Обвиха мрачни облаци-къдели
	сърцата им, за слънце закопнели,
	и тиха хладна скръб ги завладя.

	А пролет свети в моето сърце,
	гугутки гукат, слънцето пече… —
	току-що спомен през ума ми мина:

	В такъв дъждовен септемврийски ден
	бях от военна служба уволнен
	и в София записах медицина!

@@	Сидни, Австралия — 2016 г.
P$
