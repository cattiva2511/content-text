	[* Alopecia — косопадът след химиотерапия е временен. Често след това пораства къдрава коса.]

P>
	Косичката, немирно разпиляна,
	по-лъскава, по-мека от свила,
	разреши то, но кичурче остана
	на гребенчето в крехката ръка.

	Огледа се в почуда и уплаха,
	и нещо друго в този миг видя —
	на малката възглавничка лъщяха
	и други нейни кичури коса.

	Попипа се, потърси огледало
	и ужас личицето й смрази —
	бе истината грозна осъзнало,
	изхлипа и се потопи в сълзи!

	Детенце мило, спри, недей плачи!
	Ще ти пораснат къдрави коси.

@@	Сидни, Австралия — 2016 г.
P$
