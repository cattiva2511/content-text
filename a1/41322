P>
	Изслужих аз военната си служба,
	но истинска война не съм познал;
	живях във времена на „мир и дружба“ —
	така не стигнах ранг на генерал.

	Но в друга служба на народ, родина
	и в изпълнение на дълг свещен,
	животът ми в хуманен труд премина —
	с трепан, със стетоскоп въоръжен,

	намерих в ново поприще изява —
	там, в болницата, в битка величава
	пак станах воин, достоен за медал…

	Видях безброй ранени и умряли,
	че даже генерал да бях, едва ли
	подобен мор до днес бих преживял!

@@	Сидни, Австралия — 2016 г.
P$
