P>
	Масмедията много ги „обича“,
	мухата чак до слон раздухва с тях.
	Че стават — факт е, никой не отрича
	и са престъпен акт и смъртен грях…

	Но трябва да приемем, че сме хора.
	От личен опит аз го знам, че те
	най-често се дължат на преумора
	и тя не може да се отрече.

	Един колега, помня, бе принуден
	три смени да изкара наведнаж,
	преплиташе краката полубуден…
	И съм се чудил не веднаж и дваж,

	че как при толкова дежурства тежки
	не стават повече фатални грешки!!!

@@	Сидни, Австралия — 2016 г.
P$
