P>
	Прието е мъжете да не плачат —
	не е присъщ за мачото плачът:
	Сълзите мекушавост, слабост значат,
	те нашата мъжественост петнят.

	Жените често правят с тях спектакъл,
	без фалш са само детските сълзи
	и аз по детски искрено съм плакал,
	докато зрелостта ми забрани.

	И в лекарската мантия облечен,
	по твърдост бях от своя дълг обречен
	да бъда образец и идеал,

	а имал съм моменти, във които
	в душата си дълбоко — тайно, скрито,
	съм плакал с болните от скръб и жал!!!

@@	Сидни, Австралия — 2016 г.
P$
