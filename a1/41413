P>
	Щом с тъмен плащ в небесните простори
	нощта закрие слънцето над нас
	и тайнствен свят вратите си разтвори,
	осеян със звезди като елмаз,

	утихват болничните коридори,
	за сън и свят покой настава час,
	престава всичко живо да говори,
	тук-там едва се чува стенещ глас.

	Но в тази тишина със стъпки неми
	работи персоналът до зори,
	прелива кръв, лекарства във системи,
	бутилки* и монитори следи.
	[* Кислородни бутилки]

	Във болничните бели коридори
	животът със смъртта безспир се бори!

@@	Сидни, Австралия — 2016 г.
P$
