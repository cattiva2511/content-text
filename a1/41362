P>
	Те няма никога да порастат
	и няма никога да остареят.
	Докато се запази жив светът
	в безкрайно, вечно детство ще живеят.

	От бъдеще съдбата ги лиши,
	обрече ги на мъки, болки тежки,
	отне им правото на младини,
	на щастие и радости човешки.

	Не ще изпитат първата любов,
	ни трепета от първата целувка,
	ни на плътта копнеещия зов,
	ни бебешка усмивка и милувка.

	Защо тъй рано бог ги призова?
	Чий грях изкупиха? Чия вина?

@@	Сидни, Австралия — 2016 г.
P$
