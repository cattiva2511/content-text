P>
	Тъй както бях приседнал на дивана
	и гледах филм на малкия екран,
	внезапно на гърдите зле ми стана
	и в миг се олюлях… като пиян.

	Сърцето ми запърха… май престана…
	и пак подскочи като плъх в капан;
	усетих болка от прободна рана…
	Не смеех да се мръдна в пот облян.

	Едва успях лекарството да взема.
	Жена ми не разбра. Реших проблема
	безмълвно, тихо, без да се издам.

	Но не без основание се питам,
	ако изляза посред нощ от ритъм,*
	[* Сърдечен ритъм]
	какво ще стане с мен? Не знам. Не! Знам!!!

@@	Сидни, Австралия — 2015 г.
P$
