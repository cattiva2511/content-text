P>
	„Не ме разбират — тя ни се оплака —
	и не е, че не искам, но не мога
	да им помагам в крайна изнемога —
	закъсах със сърцето и гръбнака.“

	„Те младите на старите не вярват,
	не го приемат, че сме престарели,
	че всяко нещо има край, предели
	и не съзнават, че ни претоварват.

	Но чудно ли е?! Та дори и ние
	забравяме, че сме безкрайно стари,
	че немощ зад годините се крие.

	Приемаме да носим с ритъм бесен
	неадекватно тежки свръхтовари,
	а вече сме, уви! изпята песен!“

@@	Сидни, Австралия — 2016 г.
P$
