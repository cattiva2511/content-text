P>
	В болника виждам само пациента.
	Дори когато е напълно гол,
	такъв го възприемам сто процента,
	без разлика на възраст, раса, пол…

	Естествена за мен е голотата,
	но като смъкне своя тоалет,
	той си разголва с тялото душата,
	разкрива ми несподелен секрет.

	И научавам съкровени тайни
	от най-интимно лично естество,
	навлизам с време в нечий микросвят.

	Тъй между нас се раждат връзки трайни.
	И със съдби, преплетени в едно,
	и след смъртта го нося в спомен свят.

@@	Сидни, Австралия — 2016 г.
P$
