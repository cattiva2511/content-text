P>
	През до-антибиотичната ера
	навред са мряли болните мърцина,
	а струва ми се, че било е вчера,
	когато бе открит пеницилина.

	Безкраен низ клинични диагнози,
	протичащи със трескава картина,
	вещаели с летален ход прогнози —
	от тях са оздравявали малцина.

	И векове лечебните процеси
	от прости средства са се състояли:
	отвари, билки, прахчета, компреси,
	пиявици, мистични ритуали…

	И клизмите (звучи анекдотично)
	тогаз били лечение привично!

@@	Сидни, Австралия — 2016 г.
P$
