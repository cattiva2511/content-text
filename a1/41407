P>
	Когато си до мене ти в колата,
	по-бавно карам, суперпредпазлив,
	защото нося отговорност свята —
	да те закарам вкъщи здрав и жив.

	И себе си не смятам маловажен,
	но аз живота си съм изживял,
	а ти от мен стократно си по-важен —
	какво до днес си от света видял?!

	Ти нямаш и най-малката представа,
	какво прекрасно бъдеще те чака
	с велики тайни, с редки чудеса…

	Звездата на живота ти изгрява,
	и виж, кълни, на детството от мрака
	най-пламенното чудо — любовта!!!

@@	Сидни, Австралия — 2017 г.
P$
