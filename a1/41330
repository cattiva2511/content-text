P>
	Ако не бе открит пеницилина,
	в казармата да съм умрял отдавна,
	но не като герой във битка славна —
	от тежък сепсис щях да се спомина.

	Пришивах си якичката с иглата
	в една студена зимна сутрин рано
	и два-три пъти, действайки припряно,
	убодох палеца си в бързината.

	Абсцес в костта ми заработи там на
	убоденото място изначало,
	но скоро в треска цялото ми тяло
	като от оръдеен огън пламна.

	Представям си как някога са мряли
	ранени редници и генерали!

@@	Сидни, Австралия — 2016 г.
P$
