P>
	Шест години здравните науки
	ми отнеха да ги усвоя,
	а билкари прости и неуки
	ми подливат с болните вода.

	Мисля си, че ако се захвана,
	да напиша някой друг куплет,
	по подобна логика ще стана
	самозван и самоук поет.

	С корифеите ще се преборя,
	(както с мен народният знахар),
	лековерни и неуки хора
	ще ме обожават като цар.

	Ще ми плащат суми баснословни
	за бездарни стихове — менте,
	но сравнени с билките отровни,
	много по-безвредни ще са те!

@@	София, България — 1987 г.
P$
