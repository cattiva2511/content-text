P>
	Отдавна аз съм старец побелял,
	по-млади хора и от мен измряха,
	а главоболие не съм познал,
	ни с мозъка ми свързана заплаха.

	Високо кръвно, тумор, диабет…
	и тям подобни болести телесни
	не съм изпитал, имал съм късмет,
	от болните ми само са известни.

	Но съм наясно, ако в един миг
	ме заболи главата без причина,
	това го знае всеки лекар вещ

	и даже петокурсникът медик,
	че може скоростно да се спомина —
	симптом ще бъде за процес* зловещ.
	[* Мозъчен кръвоизлив или тумор]

@@	Сидни, Австралия — 2016 г.
P$
