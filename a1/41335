P>
	Не го съзнаваме — (и по-добре),
	какъв незрим опасен микросвят
	гъмжи край нас и който го прозре,
	изпада в ужас, сякаш вижда ад.

	Той няма ни начало, нито край
	и за микробите е роден кът;
	те в него като в благодатен рай
	се раждат, благоденстват и множат.

	И като вражи войни в строен ред
	ни дебнат, чакат сгоден ден и час
	да рухне нашият имунитет…

	„Не казваш нищо ново, знам го аз.
	Не ме е страх!“ — чух някакъв ербап.
	„Да! Знаеш го, но не в такъв мащаб!“

@@	Сидни, Австралия — 2017 г.
P$
