P>
	Пропуснал съм да взема табокор
	и беталог*, лекарства за сърцето,
	[* Табокор, беталог — лекарства с антиаритмично действие.]
	а то, сърцето ми, от смут обзето,
	се блъска като в клетка на затвор.

	И сякаш търси свобода, простор,
	готово да политне към небето,
	там, в райските селения, където
	не съществуват болести и мор.

	Там вечно грее слънчевия диск,
	в един красив сезон — безкрайно лято;
	лекарствата са нещо непознато
	и няма никаква опасност, риск

	в забрава старческа да се отплесна
	и да си нанеса вреда телесна.

@@	Сидни, Австралия — 2015 г.
P$
