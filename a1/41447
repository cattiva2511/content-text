P>
	Десет години борба за искрица живот!
	Стъпка по стъпка преследвахме твърдо смъртта,
	търсейки в мрак непрогледен спасителен брод,
	за да възвърнем отново в света радостта.

	Десет години събирахме опит горчив,
	ту победители, ту победени в двубой
	с призрачен враг, но по пътя неравен, трънлив,
	ни за минутка не спряхме, не бихме отбой.

	Десет години дарявахме миг подир миг,
	късахме здраве от нашите щедри сърца,
	нашата обич човешка бе броня и щик,
	нашата вяра — звезда пътеводна в нощта.

	Десет години Голгота… жестока съдба,
	нощи безсънни и жадни очи за живот.
	Колко от тях с помощта ни намериха брод,
	за да се върнат отново с усмивка в света!

@@	София — 1983 г.
P$
