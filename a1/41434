P>
	Не съм могъл за миг да го допусна,
	че скромната оризова храна,
	при все че е питателна и вкусна,
	за здравето ни вредна е била.

	За много хора е храна основна,
	ядат я по два-три пъти на ден,
	а се оказа, че била отровна —
	съдържала във себе си арсен!

	Това за нас не само е тревожно,
	въпроси и алюзии влече
	и буди по-зловещи страхове.

	Логично е и много е възможно,
	и други от менюто ни храни
	с отрови да са тъпкани, нали!

@@	Сидни, Австралия — 2017 г.
P$
