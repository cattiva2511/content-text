P>
	През целия си творчески живот,
	от времето на ранното ми детство
	до късни старини намирах брод
	през стреса с важно хоби — стихоплетство.

	От близки и далечни прадеди
	съм поетичен ген добил в наследство;
	стихът ми моя дух до днес крепи
	като безценно психотропно средство.

	Кипеше в болницата бой, борба,
	свещенна битка на живот и смърт
	с успехи и триумф, но и с провали

	и духом трябваше да издържа,
	като скала да бъда здрав и твърд
	пред тез, надежда светла в мен съзряли!

@@	Сидни, Австралия — 2016 г.
P$
