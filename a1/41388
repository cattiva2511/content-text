P>
	Ръка младежка — мускулеста, здрава,
	пращи от свежест, сила, красота.
	Какво изящество, каква направа!
	С канюла трябва да я убода.

	Изследвам я за тази цел за вени,
	а те препълнени със кръв наглед,
	широки, дълги, сякаш сътворени
	да ги уцелиш и без турникет.

	Но ако стар болник ми е на слука
	с ръка на мумия от древността,
	ще ме измъчи, ще се изпотя…

	Откривам вена, мушкам, тя се пука;
	намирам втора — колабира тя,
	а трета? Трета няма за беда!

@@	Сидни, Австралия — 2016 г.
P$
