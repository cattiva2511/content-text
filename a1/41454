P>
	Това е болницата: БОЛНИ ХОРА!
	Тук работата никога не спира.
	Дежури персоналът без умора —
	изследва ги, лекува, оперира…

	И всеки миг е битка величава.
	Един се подобрява, друг умира;
	дете се ражда… Слънчев лъч изгрява
	и над смъртта животът триумфира.

	Подобна странна гледка в теб, лаика,
	какви ли смутни чувства предизвика,
	та „Вече няма здрав човек!“ — ми рече.

	На плаж нудистки срещаш голи хора,
	престъпници, мошеници в затвора…
	Нима са мнозинство?! Кажи, човече!

@@	Сидни, Австралия — 2015 г.
P$
