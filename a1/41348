P>
	Когато болният ми повери
	живота си с влошеното си здраве
	и редом с болестта пред мен наяве
	изникнат други негови беди;

	когато по лечебния баир
	той носи своя кръст със помощта ми
	и в мъките му с разговори прями
	прониквам във душевния му мир,

	Тогаз оназ, лежаща между нас,
	на лекар с пациента му преграда
	след време постепенно се разпада
	и с него чак до сетния му час

	вървя през всички тежки изпитания
	и страдам с болестните му страдания!

@@	Сидни, Австралия — 2016 г.
P$
