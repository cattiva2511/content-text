P>
	Видях безкрайни мъки и страдания,
	сурови битки на живот и смърт;
	духът човешки в тежки изпитания,
	докрай останал несломен и твърд.

	Но имах и възвишени моменти
	с невероятни здравни чудеса;
	ликувах с оздравяли пациенти
	и слушах хиляди: „Благодаря“.

	С каква по-ценна, по-добра награда
	един живот би бил ощастливен?!
	Не се измерва тя с паричен чек.

	Предавам днес на младите парада,
	изпълнил с чест и доблест дълг свещен
	на лекар, но най-вече на човек!

@@	Сидни, Австралия — 2016 г.
P$
