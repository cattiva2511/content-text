P>
	Умре ли болен или е изписан,
	тъй става, че на негово место,
	по вътреболничен закон неписан,
	заема в миг друг празното легло.

	Приехме в клиниката тежко болна.
	Като разбра, че някой е умрял,
	леглото тя отказа недоволна —
	едва не вдигна през сълзи скандал.

	Разказах й по път заобиколен,
	че тук е болница, не би могло,
	да се намери ни едно легло,

	на него да не е умирал болен.
	Но оздравелите? Без брой са те.
	Накрая тя склони и го прие!

@@	Сидни, Австралия — 2017 г.
P$
