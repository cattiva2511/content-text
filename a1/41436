P>
	Откакто на земята свят светува
	се води спор от векове назад
	дали сред нас реално съществува,
	наред със бог и дяволът рогат.

	Едни поддържат, че ако го има,
	все някой до сега би го видял,
	а други — че е фигура незрима,
	защото само в мрака бил вилнял.

	За мене той е същество реално.
	Усещам как ме дърпа за ръка
	към кухненския бокс… да съгреша!

	Отваря ми хладилника буквално
	и приковава моя взор натам
	към лакомствата… докато преям!

@@	Сидни, Австралия — 2016 г.
P$
