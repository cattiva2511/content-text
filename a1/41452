P>
	Животът ми залязва. Остарявам.
	Живях във век, изпълнен с чудеса.
	И ако днес за нещо съжалявам,
	то е, че скоро с тях ще се простя.

	И няма, времето да доживея
	(а то е може би пред моя праг),
	когато ще открият панацея,
	за да лекуват всички форми рак.

	Вълнуващ, плодоносен път измина
	вековната хуманна медицина,
	във всички сфери стигна апогей.

	И вярвам, че и в битката й с рака
	успех, велико тържество я чака…
	И тази вяра е за мен елей!!!

@@	Сидни, Австралия — 2017 г.
P$
