P>
	От всяка възраст те за мен са равни.
	Щом диагнозата им уточня,
	съставям план и с мерки незабавни
	започваме лечебната борба.

	С еднаква отговорност и старание
	третирам всички и със същ подход,
	съчувствайки на тяхното страдание,
	следя отблизо болестния ход.

	Но дойде ли дете, печална струна
	проплаква в мен. Как бих желал с ръка
	да го погаля и да го целуна,
	за болестта да го успокоя:

	„Не си виновно ти, детенце мило,
	не си във нищо с нищо съгрешило!“

@@	Сидни, Австралия — 2016 г.
P$
