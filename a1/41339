	[* В началото на Възраждането кръвопускането е било общоприет метод за лечение, едва ли не на всички болести. Често било извършвано от бръснарите(!)]

P>
	Какъв, обвит в невежество и мрак
	път медицината е извървяла!
	След дълговечно лутане в зиг-заг
	чак в двадесети век е процъфтяла.

	Чудати методи били (в разрез
	на разума) лечение основно;
	звучат ни като анекдоти днес,
	но болните са мряли поголовно.

	Къде е логиката? Да речем,
	че болният от рак е анемичен,
	а кръв му пускат всеки божи ден.

	Ще разрешим ли здравния проблем?!
	И този случай не е единичен —
	за жалост бил е метод утвърден!

@@	Сидни, Австралия — 2017 г.
P$
