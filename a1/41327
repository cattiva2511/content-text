P>
	Защо съм с дух чувствителен устроен,
	та плачове не мога да търпя
	и чуя ли ги, тъжен и разстроен
	зад тях предчувствам някаква беда.

	Макар че те звучат в различни гами,
	в един поток сълзите им текат,
	с еднаква мощ и малки и голями
	раняват и разкъсват мойта гръд.

	Но зная плач, като камбанка нежен —
	достигне ли ме, се топя разнежен
	и се възнасям умилен възбог…

	Той нов живот широко възвестява
	в родилното с успешната поява
	на току-що роденият отрок!

@@	Сидни, Австралия — 2016 г.
P$
