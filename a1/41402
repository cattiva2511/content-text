P>
	Медалът — бронзов, сребърен и златен,
	(че даже тиквен) има две страни.
	Тъй комунизмът, кой знай где запратен,
	бе сплав от двете — лоши и добри.

	Образованието бе безплатно,
	достъпен дар за цяло общество —
	от тез със скромно, до онез със знатно
	и революционно потекло.

	Накичихме се с титли бомбастични —
	химик, аптекар, лекар, инженер…
	Но със заплати, чисто символични —
	безплатен сякаш бе трудът ни чер.

	Осемдесет и пет мизерни лева —
	скръб споменът за тях ми днес навева!!!

@@	Сидни, Австралия — 2017 г.
P$
