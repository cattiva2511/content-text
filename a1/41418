P>
	По всички земни кътчета, събрани
	в семеен кръг, отново и отново
	на Бъдни Вечер всички християни
	посрещат дружно Рождество Христово.

	Ядат, веселят се полупияни
	с „Наздраве“ край трапезата богата;
	сред нощ звънят църковните камбани,
	над Витлеем изгрява пак звездата.

	Но в тази тиха, свята нощ красива
	едва ли някому през ум минава,
	че в болницата в битка величава

	работи персоналът, не почива
	и там, в родилното на крак празнува —
	отрок се ражда пак, светът ликува!…

@@	Сидни, Австралия — 2016 г.
P$
