P>
	Детето се роди среднощ. Момче.
	За радост и за гордост на бащата.
	Но някаква тревога непозната
	уви, сърцето майчино обзе.

	Стори й се, че в детското лице —
	красиво, мило, нежно… ненагледно,
	открива нещо странно и нередно,
	което някак смътно с дни расте.

	Очите му, примигващи едва,
	втренчено гледаха в една посока…
	И майката, с предчувствие нелепо

	сама до истината се добра,
	а тя бе тъжна, грозна и жестока —
	детето беше се родило слепо!

@@	Сидни, Австралия — 2017 г.
P$
