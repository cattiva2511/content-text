P>
	Цветята, като живи същества,
	не са от смърт и тленност пощадени
	и с времето и те търпят промени —
	растат, цъфтят и раждат семена.

	И стават прах, когато предадат
	на бъдещето родовите гени,
	но някои, от болест покосени,
	напускат в ранна младост този свят.

	Най-свидното от моите цветя
	се „разболя“ без видима причина —
	престана да цъфти и залиня…

	За болестта не се намери лек.
	След кратко боледуване „почина“ —
	оплакахме го, сякаш бе човек!

@@	Сидни, Австралия — 2017 г.
P$
