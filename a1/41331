P>
	Навремето, деца, пеницилинът
	се правеше на всеки трети час*;
	[* Пеницилинът се инжектираше мускулно на 3 часа, осем пъти на ден. Много болезнена инжекция.]
	но трите кратки часа щом изминат,
	подобно лист се разтрепервах аз.

	Пристигаше сестрата със спринцовка
	и бързо, без да се церемони
	забиваше иглата с хватка ловка —
	цял курс така изкара — десет дни!

	Отпред, отзад; отляво и от дясно —
	редуваше без жал глутеус* с бут.
	[* Глутеус (m. gluteus) — мускул на седалището.]
	Изохквах аз — болеше ме ужасно,
	но моят вой оставаше нечут.

	Тогаз дечица мои, бе прието,
	дупето ти да правят на решето!

@@	Сидни, Австралия — 2016 г.
P$
