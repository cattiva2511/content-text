P>
	Откакто се очовечил, човека
	в гонитба за удобство и комфорт
	открил леглото със постеля мека
	и заживял във него като лорд.

	Захвърлил нара… Телени пружини
	за да се люшка в своя сън, изплел,
	създал матраци с механизми фини,
	с по-деликатна функция и цел.

	Развихрили се там любовни сцени,
	двубой между живота и смъртта…
	Но редом с качествата подобрени
	се вдигала пазарната цена.

	От всички тях най-скъпо е било
	и е персонът — болнично легло!

@@	Сидни, Австралия — 2016 г.
P$
