P>
	На микроскопа клетка подир клетка
	броя — нормални и патологични
	и всеки път си казвам, в крайна сметка,
	за всички болни те са идентични,

	щом от една и съща болест страдат.
	И няма как по тях да разпозная,
	каква религия те изповядат
	и вярват ли във Ада и във Рая.

	Ний, хората, сме със една направа.
	Така за верующи и безверни
	еднакви болести са характерни.

	Това за сетен път ме убеждава
	и е безспорен косвен показател,
	че имаме един и същ Създател!

@@	Сидни, Австралия — 2016 г.
P$
