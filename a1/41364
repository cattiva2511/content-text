P>
	През ранното ми детство с братовчеди
	играехме на двора на война;
	удържахме над „немците“ победи
	като на филм със боен вик: „Ура!“

	Един от нас с изпити бледи скули,
	задъхан все стоеше настрана.
	Бил много болен, бяхме подочули.
	След време той изчезна без следа.

	Попитах мама — като лекар вече
	от професионален интерес
	за болестта му… — от какво умря?

	„Не знаеше ли? Левкемия!“ — рече.
	О, имало левкози и в онез
	екологично чисти времена!

@@	Сидни, Австралия — 2016 г.
P$
