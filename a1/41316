P>
	Предначертан е моят жизнен път
	от личната съдба, от мен самия;
	На следказармения кръстопът
	и с вързани очи ще го открия.

	С една мечта от рано заживях,
	напътстван от звездата пътеводна,
	и поприще в живота си избрах —
	професия хуманна, благородна.

	Аз имам ясна, неотклонна цел.
	Решено е. Ще следвам медицина.
	С разперени криле на млад орел
	на есен в столицата ще замина.

	Нататък Алма Матер ме зове —
	не може никой с нищо да ме спре!

@@	с. Лехчево — 1959 г.
P$
