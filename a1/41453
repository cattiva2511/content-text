P>
	„Акулата, звучи анекдотично,
	не боледува никога от рак!“
	Тъй вярват много хора безкритично,
	от прост лаик до учен лекар чак.

	Твърдят, че в перките им и в хрущяла
	се крие уникалният секрет.
	Природата с тях някак им е дала
	противотуморен имунитет.

	За други, шепа хора, по-скептични,
	въпросът още е за спор открит,
	а всички факти са категорични,
	че се касае за пореден мит.

	Чудесно би било да беше верно —
	за жалост е „откритие“ химерно!

@@	Сидни, Австралия — 2016 г.
P$
