P>
	Нощта със динамит е заредена;
	затишие пред буря. Всеки миг
	тя би могла да стане бойна сцена,
	да ме повикат за влошен болник.

	Сестрата на вратата да потропа,
	да ме спеши тревожният й глас,
	да скоча бързо, грабнал стетоскопа
	и с болния да се захвана аз.

	Но в битката свещенна за живота
	нерядко изходът е предрешен
	и трябва да приема с неохота,
	че е по-силна болестта от мен.

	Една душа е отлетяла в мрака —
	не издържа, зората не дочака!

@@	Сидни, Австралия — 2016 г.
P$
