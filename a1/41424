P>
	Дежурствата ми често бяха тежки,
	но най-последното от тях бе ад;
	в безсънна нощ, буквално на пребежки
	прескачах от един на друг креват.

	Затрупваха ме с всякакви проблеми,
	не ме оставиха за миг да спра —
	канюли, ЕКГ-та и системи,
	влошени болни… — чак до сутринта.

	Като капак на всичко, най-накрая
	с два exitus’a* свършихме в едно
	[* Exitus letalis — смъртен изход]
	дежурство — туй до днес не е било!

	След тази тежка нощ да си призная,
	в мен трезво заговори старостта
	и спрях завинаги да дежуря!

@@	Сидни, Австралия — 2017 г.
P$
