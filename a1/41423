	[* Истински случай: Поради погрешна хистологична диагноза, пациентката е понесла мастектомия с последваща химио- и радиотерапия в продължение на шест месеца.]
P>
	„Аз имам две съвсем различни новини:
		едната — лоша, другата — добра…“-
	тъй рече лекарят и с ужас тя разбра,
		че нещо неприятно я грози.

	„Добрата вест е — той неловко продължи —
		че нямате понастоящем рак,
	а другата…, човек да не повярва чак —
		не сте го имали дори преди.

	Погрешна диагноза! Би била добра,
		преди шест месеца, но не и днес;
	загубихте гърда… лечение и… стрес…
		И то по наша, лекарска вина!!!“

	. . . . . . . . .

	Не е достатъчно да бъдеш лекар, сър —
		престъпно е, ако не си добър!

@@	Сидни, Австралия — 2016 г.
P$
