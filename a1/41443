P>
	О, ако би могло с магичен трик,
	живота си да почна отначало,
	повторно бих го изживял изцяло
	без в него да променя нито миг.

	Бих същите пътеки извървял,
	оставил бих съдбата да ме води
	през хилядите пречки и несгоди
	и бих във всяка област пак успял.

	Отново бих, в щастливи майски дни,
	любов изпитал, сладости, наслади,
	успехи бих пожънал и награди
	и всичко би било както преди;

	Но с малка разлика — да би могъл
	да ми даде Бог днешния акъл!!!

@@	Сидни, Австралия — 2017 г.
P$
