P>
	Във болницата всичко беше бяло.
	Като отворих белите врати,
	отвред под слънце, ярко заблестяло,
	безкрайна белота ме заслепи.

	Намерих се сред бели коридори
	в тържествена безмълвна тишина;
	бял свят в тоз миг пред мене се разтвори
	и лудо щастие ме завладя.

	Като на сън сновеше персонала,
	в усилен труд край белите легла;
	облечен като тях в престилка бяла
	внезапно се почувствах у дома.

	От този ден до края на живота
	тук в бяла обстановка ще работя!

@@	Сидни, Австралия — 2016 г.
P$
