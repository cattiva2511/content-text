P>
	За първа пункция* той бе дошел.
	[* Костномозъчна пункция — много важна за диагнозата на кръвните заболявания.]
	Подпита ме под явен смут и стрес
	дали съм правил пункции до днес,
	признавайки, че не е много смел.

	С какъвто да си опит и талант
	отвориш ли устата с чужд акцент
	ще те познае всеки пациент,
	че ти си по-различен — емигрант!

	И губиш тутакси респект, престиж.
	Отнема доста време след това,
	да ги възвърнеш с думи и дела.

	Преглътнах гордостта си. „Мистър, виж!
	Зад всеки косъм бял във тез коси
	една успешна пункция лежи!“

@@	Сидни, Австралия — 2016 г.
P$
