P>
	Във болницата шества голотата,
	но не е от музеен интерес,
	защото изпълнява дейност свята —
	помага на лечебния процес.

	И смешно е дори да го спомена,
	че и с нудизма няма връзка тя;
	не е участница в конкурсна сцена
	за Мис и Мистър Свят — по красота!

	Тук светските лаически представи
	за грозно и красиво не важат —
	критерият е сведен до един.

	Красиви са телата, щом са здрави,
	но грозна — боледуващата плът.
	И здравето за хубост е аршин!

@@	Сидни, Австралия — 2016 г.
P$
