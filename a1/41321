P>
	Макар че в край далечен днес живея,
	не съм забравил своята родина;
	там в дни безбурни младостта ми мина
	и трайни спомени ме свързват с нея.

	Тя бе в началото за мен трамплина,
	от който бедното момче от село
	към Алма Матер се понесе смело
	и в София завърши медицина.

	Но моят дух след време е надрасна
	и стана тя за полета му тясна —
	към нови хоризонти се прицели…

	Макар от нея да не се отричам,
	Австралия мой дом сега наричам —
	постигнах тук заветните си цели!

@@	Сидни, Австралия — 2015 г.
P$
