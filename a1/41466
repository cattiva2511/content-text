P>
	С неспирен устрем детското телце
	напред, в една посока се развива
	и успоредно, с дни като расте
	умения и сръчности добива.

	А старият човек в обратен ред,
	на старостта под ударите груби,
	върви назад и изтощен, и блед,
	едно след друго без следа ги губи.

	Смалява се… Престава да лети…
	Загубва мирис, зрение и слух…
	По всички линии се вдетинява.

	Загърбил минало и бъднини,
	подобно древна мумия без дух
	потъва в свят дементен… на забрава!

@@	Сидни, Австралия — 2016 г.
P$
