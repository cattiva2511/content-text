	[* Bullying — тормоз]

P>
	Човекът е по своята направа
	безкрайно уязвим — като дете;
	но той не го (и по-добре!) съзнава,
	че може много лесно да умре.

	Опасности, заплахи повсеместни
	го дебнат — и те нямат брой и чет,
	и болести душевни и телесни
	от раждането го грозят отвред:

	инфекции, инсулт, инфаркт, левкози…
	са част от смъртоносните угрози —
	нали от нещо все пак ще умре.

	Но има тежки, злобни, жлъчни думи,
	по-страшни, по-опасни от куршуми,
	те стрелят и убиват не по-зле!

@@	Сидни, Австралия — 2017 г.
P$
