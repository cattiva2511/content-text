P>
	В два свята два живота аз живея —
	единият започва от зори
	и свършва щом сънят ме навести
	и в неговото царство се зарея.

	Това е в същност моят свят реален
	с режим на старостта подвластен, строг,
	с лекарство за сърцето — беталог*
	и в него е животът ми нормален.
	[* Беталог — антиаритмично средство от групата на бета-блокерите, характерни с това, че имат силен страничен ефект — предизвикват кошмари.]

	А щом часът на другия удари,
	нощта с покой, за отдих отреден,
	едва ме чака да ме грабне в плен
	и моя сън да трови със кошмари.

	Народът казва: „Няма две добри!“
	Медалът винаги е с две страни.

@@	Сидни, Австралия — 2016 г.
P$
