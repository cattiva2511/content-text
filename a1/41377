P>
	Най-хубавото време на деня
	прекарвам вътре, в болничната стая;
	пред микроскопа с часове седя,
	диагностични ребуси гадая.

	С упорството на частен детектив,
	изследвам костномозъчните клетки,
	разнищвам всеки случай костелив,
	с успех поставям диагнози редки.

	А вън кипи живот честит, благат,
	със здрави хора, нямащи идея,
	каква борба се води вътре в нея!

	Зареян в моя тайнствен микросвят
	в усилен труд година след година
	без слънце, в мрак животът ми премина.

@@	Сидни, Австралия — 2016 г.
P$
