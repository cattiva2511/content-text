P>
	От ден на ден, за близо и далече,
	отслабва моят застаряващ взор;
	не ми помагат очилата вече —
	стесняват болния ми кръгозор.

	Но и слухът ми старостта обрече
	със глухота на присмех и позор.
	О, колко страдам аз! Проблемът е, че
	не чувам сутрешния птичи хор.

	И паметта си губя. С нея редом,
	желанията ми по път неведом
	изчезват в миг като вълни връз риф…

	Към огледалото отправил взори,
	го питам с болка да ми отговори,
	дали без сетива съм още жив!

@@	Сидни, Австралия — 2016 г.
P$
