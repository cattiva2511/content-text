P>
	Човек започне ли да застарява,
	напразно крие бръчките си с грим;
	сенилността в прегръдка все по-здрава
	го прави по-изнежен, по-раним.

	С годините той постепенно става
	по-малко гъвкав и приспособим,
	по-трудно болестите побеждава —
	изчезва здравето му яко дим.

	И най-невинните наглед промяни
	по-лесно го извеждат от баланс;
	без адаптивни средства да се брани,
	за оцеляване загубва шанс.

	И като крехко залиняло цвете
	накрая го помитат ветровете.

@@	Сидни, Австралия — 2016 г.
P$
