P>
	Какво е болницата за лаика?
	Споменем ли я, често в него тя
	смразяващи представи ще извика
	със мъките Христови и смъртта.

	Да! Има тук страдания библейски,
	жестоки битки на живот и смърт,
	превратности, трагедии житейски
	в един безкраен вечен водовърт.

	Но също тук животът триумфира
	и с нови методи и препарати
	терапията бурно разцъфтя,

	и ежедневно стават по всемира
	доскоро немислими, непознати
	лечебни медицински чудеса!

@@	Сидни, Австралия — 2016 г.
P$
