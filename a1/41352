P>
	Видял съм болни — мускулести, силни,
	по-яки и по-твърди от скали,
	как рухваха безпомощни, безсилни,
	когато болестта ги порази.

	Шега бе тя по тяхните представи,
	с наивна вяра, че след два-три дни
	ще може всеки с нея да се справи,
	тъй както с грип е ставало преди.

	Не го съзнаваха, че ги очаква
	осеян с болки, с мъки дълъг път;
	съдбата им на всички бе еднаква —
	не смогваха смъртта да победят.

	От нейните прегръдки и капани
	малцина се изтръгваха… Избрани.

@@	Сидни, Австралия — 2016 г.
P$
