	[* Антибиотична резистентност]

P>
	Микробите — невидими гадини,
	се въдят безпрепятствено сред нас;
	били са тук от милион години
	и пак ще бъдат, хващам се на бас…

	Повярвахме, че сме ги победили —
	наивни, лековерни сме били;
	те явно прегрупират свойте сили,
	изплъзват ни се с нови хитрини.

	Крадат, обменят помежду си гени
	и в ужасяващ немислим поврат,
	от мощни механизми защитени,
	ни връщат със столетие назад

	във до-антибиотичната ера —
	„победата“ ни е била химера!!!

@@	Сидни, Австралия — 2016 г.
P$
