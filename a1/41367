P>
	Лица човешки — от различни раси.
	Лица — от всички възрасти и пол —
	едни — богати, други — сиромаси,
	родени в ясли или на престол.

	Лица — красиви, умни, благородни,
	приживе увенчани с ореол.
	Лица — престъпни, прости и негодни,
	затънали в загнил житейски гьол.

	Лица — съсухрени и състарени,
	съсипани от болести и скръб.
	Лица — обезсмъртени в спомен скъп…

	Лица невинни на новородени,
	продукт на вековечната любов, —
	триумф и символ на живота нов!

@@	Сидни, Австралия — 2016 г.
P$
