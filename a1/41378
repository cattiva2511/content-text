P>
	Далече от природата, затворен
	в бетонен град, сред пушек и неон,
	като дърво, изтръгнато из корен,
	в саксия сякаш вехна на балкон.

	Растенията, с листите зелени,
	в един изтънчен и раним процес,
	от слънце ако дълго са лишени,
	прекъсват всякакъв фотосинтез.

	Така и клетките на мойта кожа,
	ако за месеци…, година, две
	на слънчеви лъчи не ги изложа,
	развивам авитаминоза D*.
	[* Липса на витамин D.]

	И костите ми стават ден след ден,
	по-меки от на бройлер изроден!

@@	Сидни, Австралия — 2016 г.
P$
