P>
	Те идват: болни… непознати… чужди…
	Мъже, жени. И чакат своя ред.
	С еднакви болести, проблеми, нужди…
	от мен да търсят помощ и съвет.

	Разголват своята душа и тяло,
	споделят тайни както с никой друг,
	с доверие, тъй ярко не блестяло
	дори между съпруга и съпруг.

	От днес те стават мои пациенти.
	Започваме мъчителна борба
	със тежки схеми от медикаменти.

	Не винаги с блестящи резултати.
	Разделяме се с болка и тъга,
	но вече като близки и познати.

@@	Сидни, Австралия — 2016 г.
P$
