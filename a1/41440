P>
	През своя многолетен трудов стаж
	със болестите в битка непрестанна,
	не съжалих за миг нито веднъж,
	че съм избрал професия хуманна.

	А редом със успехите до днес
	съм имал неудачи и провали,
	ала по брой са в несравним превес
	онез, под грижите ми оздравяли.

	Един живот дори ако спасиш,
	на героичен подвиг се равнява,
	ще се сдобиеш с почести, с престиж,
	но аз не гонех звания и слава;

	Неизброимите „благодаря“
	за мен награда бяха най-добра!

@@	Сидни, Австралия — 2016 г.
P$
