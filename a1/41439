P>
	Заробване или фатална дружба —
	с коя ли дума да го назова,
	та прозвучи ли, вредом да събужда
	представа вездесъща за беда?

	Намеквам за онази връзка стара,
	обвързала заклетия пушач
	с любимата тютюнева цигара —
	съюз между осъден и палач.

	За него тя е винаги готова,
	да му достави своята отрова
	и изгори… О, незавидна цел!

	Ала и той, макар да е наясно,
	че пушенето много е опасно,
	от нея да умре, го е приел!

@@	Сидни, Австралия — 2016 г.
P$
