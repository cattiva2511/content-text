P>
	Понякога съм много уморен —
	дежурствата по правило са тежки;
	след нощ безсънна в идващия ден
	рискувам да допусна груби грешки.

	Но зърна ли страдалните лица
	с разбуден взор при моята поява
	и жажда за живот в тях прочета,
	умората ми бързо преминава.

	И духом нови сили пак събрал,
	минавам визитация поредна —
	за някой може тя да е последна.

	Но тежък е житейският финал.
	Дълбоко дъх поемам и дерзая —
	борбата продължава чак до края!!

@@	Сидни, Австралия — 2016 г.
P$
