P>
	За жалост с време губиме представа
	леглото, наш другар от памтивека,
	каква велика роля изпълнява
	и днес, в бита модерен на човека.

	Все още в него бебето се прави,
	тъй както са зачевали тогава;
	жените раждат тук отроци здрави,
	тук в сладък сън умората минава.

	Едната трета от живота кратък
	се губи в сън под меката завивка,
	а болестите другия остатък
	скъсяват с принудителна почивка.

	Накрай за много хора все тъй често
	леглото се оказва лобно место!

@@	Сидни, Австралия — 2016 г.
P$
