P>
	В живота има мигове повратни,
	които неочаквано пред нас
	разкриват хоризонти необятни
	или мечтите ни сковават в мраз.

	Дойде писмо в тропическата жега
	и ми донесе съдбоносна вест;
	Прочетох: „Уважаеми колега,
	аз имам удоволствие и чест…“

	Разбрах с тез първи думи новината —
	успешно изпитите* си съм взел
	[* В Австралия трябваше да държа приравнителни изпити по медицина]
	и дипломата ми е с тях призната —
	постигнах своята заветна цел.

	В единствен миг, като по божи знак,
	от мистър никой, станах доктор пак.

@@	Сидни, Австралия — 2012 г.
P$
