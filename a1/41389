P>
	Депресия… Носталгия… Тъга…
	Къде са границите между тях?
	Въпросът ме измъчва и сега —
	загадката така не разгадах.

	Отделни или са един процес?
	Какво ги свързва и какво дели?
	Реакция, ответ ли са на стрес
	с различни амплитудни ширини?

	Събитията в нашия живот
	пораждат смутни чувства в своя ход —
	възбуда, радост, скръб, тревога, гняв…

	Накрая те се сливат в здрава сплав
	и норма и абнорма в резултат
	добиват обща същност и формат!

@@	Сидни, Австралия — 2016 г.
P$
