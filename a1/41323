P>
D>
	на В. Н.
D$

	Бях практикувал само две години.
	Когато тя на преглед се яви,
	ме поразиха нейните очи —
	блестяха като две мъниста сини.

	И сякаш плуваха в сребриста влага
	с изпъкнал странен взор, втренчен напред,
	и неспокойно шареха навред.
	Но друг симптом ме впечатли веднага —

	докато с трескаво лице на роза
	ми се оплакваше нашир и длъж,
	не я видях да мигне ни веднъж.*
	[* Рядко мигане — симптом на Грефе, при Базедова болест.]

	Сама изписа свойта диагноза.
	А аз от гордост лекарска обзет,
	се произнесох: „Имате Базед.“

@@	Сидни, Австралия — 2016 г.
P$
