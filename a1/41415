P>
	Болницата тази нощ е тиха.
	Славей пее някъде навън;
	ни веднъж звънците не смутиха
	песента му със тревожен звън.

	Зад бюрото в лекарската стая
	аз не спя и в размисли вглъбен
	планове за болните чертая —
	утре пак ме чака тежък ден.

	Утре работата продължава,
	денонощно водим битка тук,
	щом изпиша някой, идва друг.

	Но добре че има и такава
	нощ, в която ни една душа
	в звездното небе не отлетя!

@@	Сидни, Австралия — 2016 г.
P$
