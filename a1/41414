P>
	Дочуя ли тревожния сигнал,
	в среднощен час разкъсал тишината,
	туй знак е, че линейката позната
	пак кара някой спешно заболял.

	Във тоз огромен милионен град
	все някой някъде се разболява
	и не е чудно, че през нощ такава
	линейките не спират да сноват.

	И мислено пред мен — свидетел ням,
	изниква тежко болен на носилка
	и разпознавам в бялата престилка
	колега млад да го преглежда там.

	Там, в Бърза Помощ утре в този час
	ще дежуря наместо него аз!

@@	Сидни, Австралия — 2017 г.
P$
