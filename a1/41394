P>
	Да си хуманен лекар, означава,
	на себе си да не принадлежиш;
	не за пари, работиш за престиж
	и получаваш гола чест и слава.

	Видял ли си във вестници, в журнали,
	в рекламите на малкия екран
	ликът на виден лекар, увенчан
	със почести, с хвалебствия, с медали?!

	Не си! Защото ти не си на мода.
	Не си спортист, артист, певец, модел…
	Пред тях се кланя всеки, гръб привел
	и ги въздига чак до небосвода.

	А кой в тоз свят побъркан и разглезен
	за обществото днес е по-полезен!!!

@@	Сидни, Австралия — 2017 г.
P$
