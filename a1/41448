P>
	Прекланям се пред твоя дух човешки,
	с достойнство, с твърда воля устоял
	на изпитания и мъки тежки —
	не се предал на болки и печал.

	Стоеше често ти пред кабинета,
	смирено чакащ да ти дойде ред,
	но ни веднъж не чух съдбата клета
	да обвиниш за своя лош късмет.

	Търпеше болестта със стоицизъм,
	до край изнесе тежкия си кръст,
	без стон, без плач, без ни една сълза…

	В двубой свещен, граничещ с героизъм,
	смъртта затрупа тялото ти с пръст,
	но твоя дух да смаже не успя!

@@	Сидни, Австралия — 2016 г.
P$
