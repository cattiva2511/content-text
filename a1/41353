P>
	Наричаме се с разни имена
	в зависимост от вяра, пол, държава…
	Ала природата ни е една,
	в един вид — хора ни обединява.

	Ний носим общи белези, черти,
	с еднакви органи анатомични
	и болестите ни са идентични,
	и всички смърт един ден ни грози.

	Не може никой тук да различи,
	облечените в болнични пижами
	работници от шефове голями,

	ни труповете в моргата или
	онез, от низш и знатен род и класа,
	тела на хирургическата маса.

@@	Сидни, Австралия — 2016 г.
P$
