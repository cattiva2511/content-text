P>
	До вчера ти се чувстваше дете,
	но днес откриваш, че не си такава;
	тревога, неспокойство в теб расте
	при мисълта, че нещо странно става.

	Какво е то и от къде дойде?
	Защо си в чувствата си променлива —
	ту мъка свива твоето сърце,
	ту непозната радост те облива.

	Мечтаеш и копнееш сам-сама,
	сълзите ти се леят без причина
	и сляпо търси твоята душа
	в миражи другата си половина.

	Не се плаши дете! Дерзай напред!
	Нормално е — навлизаш в пубертет.

@@	Сидни, Австралия — 2016 г.
P$
