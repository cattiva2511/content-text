P>
	Живеем в бурно, динамично време,
	битът ни с бързо темпо се мени;
	прогресът своя дял успя да вземе —
	мирът без стрес, на нашите деди.

	Професии залязват и пропадат,
	но нови никнат, крепнат и класят;
	така съжителстват пак Раят с Адът —
	в един обзет от лудост, бесен свят.

	Кина, театри, вестникарски будки
	и други бизнеси търпят регрес;
	изчезват пощальони, проститутки(!) —
	роботи*, дрони ги заместват днес.
	[* Любовни електронни кукли(!)]

	Но в бъдещето близко и далечно
	сестри и лекари ще има вечно!

@@	Сидни, Австралия — 2016 г.
P$
