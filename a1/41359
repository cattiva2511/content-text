P>
	Еднакво ме боли за всеки болен.
	Нали страданието е едно
	и всеки пациент пред мен разголен,
	е всъщност живо болно същество,

	по зла съдба и участ заболяло,
	и губейки живота си, дошло
	да търси цяр за болното си тяло,
	утеха, лек за своето тегло.

	Но болката ми е непоносима,
	когато в млад човек или в дете
	открия болест тежка, нелечима,
	вестта разкъсва моето сърце.

	Защо прибираш, Отче наш, кажи ми,
	преди нас нашите деца любими?!

@@	Сидни, Австралия — 2016 г.
P$
