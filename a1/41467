P>
	Оглеждам се с нарастваща тревога
	във огледалото на мойта стая
	и все по-трудно и по-мъчно мога
	в лика отсрещен да се разпозная.

	Позная ли се, след това проблема
	е, че в лицето с бръчки остаряло
	не мога себе си да възприема,
	отблъсква ме и грозното ми тяло.

	В научен труд животът ми премина,
	свидетел съм на чудеса космични
	и днешната модерна медицина
	достигна постижения епични,

	но без прогрес в една от всички сфери —
	тя лек за старост само не намери!

@@	Сидни, Австралия — 2016 г.
P$
