P>
	В страданието всички тук са равни,
	една и съща участ ги събра;
	като в затвор нещастници безправни
	споделят общ режим и правила.

	Еднакви са лечебните им схеми,
	страничните явления и те;
	в нещастието малки и големи
	един друг се подкрепят със ръце.

	Трънлив е пътят им. И без надежда!
	Към вечната Голгота ги извежда.
	Понесли тежък кръст като Христа,

	съзнават те, че за избрани само
	ще се повтори чудото голямо,
	за да възкръснат живи от смъртта!

@@	Сидни, Австралия — 2018 г.
P$
