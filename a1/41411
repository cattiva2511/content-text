P>
	Все още помня първия си стаж* —
	[* През шестата година от следването първият ми стаж като стажант-лекар беше в Акушерство и Гинекология.]
	в родилното работех нощна смяна
	със цял екип дежурен антураж
	и тази нощ велико чудо стана.

	Сам изродих отрок от мъжки пол!
	Екипът спеше… Той не го дочака,
	в ръцете ми се изтърколи гол
	и след секунди с мощен глас изплака.

	А сутринта на входа мъж ме спря
	с две думи: „Докторе, благодаря!“
	И като до земи ми се поклони

	ме сюрпризира в следващия миг
	с бутилка водка и найлонов плик
	с кутия шоколадови бонбони.

@@	Сидни, Австралия — 2016 г.
P$
