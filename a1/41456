P>
	Старостта на никой не прощава.
	Похитява младостта без жал.
	Никой от прегръдката й здрава
	до сега не се е отървал.

	Титли, власт, богатство не признава,
	ни молитвите на поп и крал;
	повсеместно нейната поява
	носи болка, мъка и печал.

	Тя убива с бръчки красотата,
	сее болести по своя път,
	с тях разяжда тялото, душата,
	паметта отнема… А твърдят,

	че е привилегия голяма —
	дълголетие без нея няма!

@@	Сидни, Австралия — 2016 г.
P$
