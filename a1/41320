P>
	Животът е за всяка земна твар
	най-висше и неотменимо право,
	но туй природно дело величаво
	е еднократен краткотраен дар.

	И тъй е нежен, крехък и раним,
	че даже и най-леката вихрушка
	ще го отвее, като го разлюшка,
	и често няма как да го спасим.

	От болести по чудо оцелял,
	една мечта лелеех непрестанно —
	да се отдам на поприще хуманно;

	Постигнах своя светъл идеал —
	на болното от рак човешко тяло
	живота си аз посветих изцяло!

@@	Сидни, Австралия — 2016 г.
P$
