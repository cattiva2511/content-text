	[* Serenity — спокойствие]

P>
	Не се помръдва тялото младежко.
	Спокойствие… Безмълвна пустота…
	Преди минути дишането тежко
	подобно ехо постепенно спря.

	Не трепва болничното покривало
	като саван над спортните гърди;
	лицето ведро, сякаш сън заспало,
	в усмивка–тъжен ореол блести.

	Не е успяла болестта* му кратка
	[* 20-годишен младеж почина 48 часа след приемането му в болницата от остра левкоза.]
	в съдбовната и смъртоносна схватка
	от красотата му да го лиши…

	Прекършен цвят в разцвета на цъфтежа.
	Но младостта му безнадеждно свежа,
	ще прецъфти след часове, след дни!

@@	Сидни, Австралия — 2016 г.
P$
