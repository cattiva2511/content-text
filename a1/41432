P>
	Щом хапнеш хляб, теглото ти расте
	и ти се чувстваш гузен и виновен;
	за старец като теб е най-добре,
	на глад да го удариш безусловен.

	И да не си помислил за сладкиш!
	Не само че е много калоричен,
	но няма как да си го позволиш —
	пенсионер си гол и безпаричен.

	Веднъж го казах — ще го кажа пак:
	вместо пари Бог ни е дал в замяна
	в сенилността забавена обмяна;

	Преяждането явно ни е враг.
	И висшата Му воля е такава —
	с глада живота ни се удължава!!!

@@	Сидни, Австралия — 2017 г.
P$
