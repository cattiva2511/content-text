P>
	Защо домашният кантар отколе
	нито веднъж теглото не сгреши?!
	Напред, нагоре (никога надоле)
	върти стрелки през празничните дни.

	Шопари в наше село угоени
	квичат в предсмъртен квик от всеки двор
	и на софри, богато украсени
	ехтят наздравици в пиянски хор.

	Пържоли, наденици… — пир юнашки!
	В гърлата сам се влива самоток
	и махмурлии търсят зелев сок…

	Пред лекарския кабинет — опашки,
	кой с кръвно, кой от язва се превил —
	преял, препил, и взел, че се влошил!

@@	Сидни, Австралия — 2016 г.
P$
