P>
	Съдбата носи хиляди „Ако“.
	Ако не бях записал медицина,
	щях положително да се размина
	с най-прелестното женско същество.

	Ако на времето не бях решил
	да скъсам с разорената родина
	и емигрант в чужбина да замина,
	последния бедняк сега бих бил.

	Ако не бях за лекар пак признат,
	ако не бях положил труд упорен,
	ако не бях дълбоко пуснал корен,
	и тук животът ми би станал ад.

	Ако ви нямах в дар и вас, деца,
	стократно щях от мъка да умра.

@@	Сидни, Австралия — 2016 г.
P$
