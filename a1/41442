P>
	Не бе животът ми на лекар лесен,
	макар че смятам, бях с късмет роден,
	сред близки и роднини в род чудесен
	и с помощта им бях благословен.

	А другото бе труд на N-та степен,
	с упорство, с постоянство съчетан;
	изминах път трънлив, но достолепен,
	достигнах своя жизнен връх мечтан.

	Да! Не получих нищо наготово,
	изучих втори здравен алманах,
	за два живота изпити държах!…

	Но ако трябва този път отново
	да извървя, не бих се колебал
	и медицината пак бих избрал.

@@	Сидни, Австралия — 2016 г.
P$
