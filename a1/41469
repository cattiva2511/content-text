P>
	През тъмна нощ сред непрогледен мрак
	аз плувах по вълните в океана.
	Неведом бе спасителния бряг,
	далеч зад мен родината остана.

	Заветна цел бе мой водач, маяк,
	зовеше ме професия мечтана;
	с упорството на опитен моряк
	дерзаех аз, без мисъл да престана.

	Наясно бях — дори за миг да спра,
	ще значи най-безславно да загина —
	не можех да приема неуспех…

	И чудо! Щом се зазори зора,
	преплувах океана-медицина —
	успешно всички изпити си взех!

@@	Сидни, Австралия — 2016 г.
P$
