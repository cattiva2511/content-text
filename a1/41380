P>
D>
	На Н.*
	[* Истински случай]
D$

	Сред снежна белота в премяна бяла,
	окъпана от сутрешни лъчи,
	като принцеса, сладък сън заспала,
	спокойна, неподвижна тя лежи.

	Лицето й в застинала усмивка
	необичайно розово блести
	и все тъй и във вечната почивка
	е то красиво, без коси дори.*
	[* Alopecia — опадане на косата — характерен страничен ефект от химиотерапия.]

	Клепачите й — плахи пеперуди,
	притихнали, не трепват в свят покой.
	Не може нищо — ни сълзи безброй,

	ни майчиният плач да я разбуди.
	През тази нощ отнесе болест зла
	там, в небесата нейната душа!

@@	Сидни, Австралия — 2016 г.
P$
