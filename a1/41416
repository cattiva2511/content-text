P>
	От слънце и от въздух чист лишен,
	докато птици пееха в простора,
	прекарвах в болницата своя ден —
	лекувах осем часа болни хора.

	Прибирах се във къщи уморен,
	да търся там почивка и отмора,
	но сутрин пак, на дълг хуманен в плен,
	се връщах с болестите да се боря.

	А колко бурни нощи стоешком
	дежурех, без да съм подвил колена
	и после продължавах дневна смена!…

	Там в болницата, моят втори дом,
	животът ми почти наполовина
	без близките ми с болните премина!

@@	Сидни, Австралия — 2016 г.
P$
