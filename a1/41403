P>
	Ще го повторя пак (не е излишно):
	ти от кахъри бели угнетен,
	би трябвало поне веднъж годишно
	да влизаш в болница за час, за ден.

	Да виждаш болни, луди и ранени,
	обречени деца по участ зла,
	от бъдеще и от мечти лишени,
	и се сравниш със тяхната съдба.

	И без да спреш, да продължиш нататък
	към гробището, гдето свършва в прах
	човешкият живот, обидно кратък,
	и там прозреш: за разлика от тях

	ти и с кахърите си по-щастлив,
	защото си все още здрав и жив!

@@	Сидни, Австралия — 2016 г.
P$
