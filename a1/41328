P>
	Абортите са щекотлива тема
	и в нашия, с модерни нрави век;
	Аз чувствам дълг становище да взема
	от гледище на лекар и човек.

	Жена, която твърдо е решила,
	да стане майка, ще роди дете;
	Не го ли иска, няма външна сила,
	която от аборт да я възпре.

	Приемам с чиста съвест, че е права
	по всякакви закони и морал;
	Животът с факти ни го потвърждава
	и аз твърдя, от старост помъдрял:

	Решението „за“ или „против“
	е неин, ничий друг, прерогатив!

@@	Сидни, Австралия — 2016 г.
P$
