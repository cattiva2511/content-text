P>
	Ако из парка тръгна с автомат
	и стрелям, и убивам безразборно,
	ще гръмне новината, и безспорно
	за невменяем ще ме обявят

	или (по-модно е!) за терорист.
	Ако избегна смъртната присъда,
	човек прокълнат до живот ще бъда —
	в затвора ще изгния, жив смъртник.

	Но ако пътьом, с леката кола
	прегазя хора в тежка злополука,
	на обществото много не му пука —
	с „условна“ може да се отърва!

	Днес катастрофи стават повсеместно.
	Май свикнахме — приемаме ги лесно!!!

@@	Сидни, Австралия — 2017 г.
P$
