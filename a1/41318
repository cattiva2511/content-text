	[* Primum non nocere — Първо не вреди]

P>
	Завърших медицина с топ успех
	и с устрем горд към лекарския свят,
	в хуманна, честна служба се заклех
	пред бога с клетвата на Хипократ.

	През моя многолетен трудов стаж
	висеше на стената тя до мен;
	не я престъпих с нищо ни веднаж,
	с чест изпълнявах своя дълг свещен.

	Лекувах болните с голям ищах,
	отдавах опит, знания и труд,
	за слава и богатство не ламтях,
	и стриктно спазвах лозунга прочут,

	напътствал с векове до наши дни
	лечителите: „Първо не вреди!“

@@	Сидни, Австралия — 2016 г.
P$
