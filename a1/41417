P>
	В един живот прекарах два живота,
	във два различни свята ги живях.
	Семейството си често с неохота
	със болницата ден и нощ делях.

	Работих всеотдайно, без умора,
	на болните си повече държах,
	по правило най-близките си хора,
	системно неглижирах зарад тях.

	Когато в сетен час без дъх и сили
	душа береше моят стар баща,
	след него майка ми… без мен, сами!

	Бях в болници, далеч на N-ти мили,
	и не можах със тях да се простя —
	лекувах чужди майки и бащи!

@@	Сидни, Австралия — 2017 г.
P$
