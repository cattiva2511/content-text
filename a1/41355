P>
	Очите им! Когато ги погледна,
	изпитвам някаква вина във мен,
	по тялото ми плъзва тръпка ледна
	и в миг от тях отвръщам взор смутен.

	Подобно агънца на заколение
	те с поглед ме пронизват и мълчат.
	О, не! Те питат неми, с примирение:
	„Пак пункция?* Нали? И този път!“
	[* Костномозъчна пункция се прави също, за да се следи хода на болестта по време на лечението.]

	Прозряли отговора ми, покорно
	приемат маската със райски газ.
	И упоят ли ги, пристъпвам аз

	към своята задача отговорно,
	за да добавя скромния си дял
	и взема най-добър материал.

@@	Сидни, Австралия — 2016 г.
P$
