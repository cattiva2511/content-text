P>
	„Да бягаме от тук — ми рече ти
	и в говора ти прозвуча тревога. —
	Виж, кихат, кашлят… Да вървим за бога!
	Ще хванем грип… Опасност ни грози.

	Нали си спомняш как през есента
	го пипнахме пак тъй от магазина
	и колко бавно след това премина —
	до края на сезона ни държа?

	Изкарахме цял цикъл амоксил,*
	[* Амоксил — антибиотик. Вирусната инфекция често се усложнява с бактериална, особено при стари хора и се налага антибиотично лечение.]
	но мен инфекцията ме повтори,
	та се наложи да поема втори.
	Едва не се простих с живота мил!

	Най-важното «лечение» за грипа
	е да се пазим да не ни допипа!!!“

@@	Сидни, Австралия — 2016 г.
P$
