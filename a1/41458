P>
D>
	На д-р Л. Ат.
D$

	Пристигнахме до къщния й праг.
	Бях много затруднен, да си призная,
	как деликатно да й пожелая
	живот и здраве, да се видим пак.

	Тя в своите деветдесет и пет
	ме изпревари, крехка и болнава:
	„Столетие недей ми пожелава,
	за мен веч няма бъдеще напред!

	Достатъчно се трудих и живях.
	Постигнах всичко. И без жал и страх,
	ще срещна края, както подобава.“

	. . . . . . . .

	Ще кажа ли и аз в подобен ден,
	с изпълнен дълг и удовлетворен:
	„Столетие недей ми пожелава!“

@@	Сидни, Австралия — 2016 г.
P$
