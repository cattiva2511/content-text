P>
	Хей, ти, отсреща,
	вгледай се във мен.
	Не търси промяна
	в твоя сън.
	Това е неизбежно,
	живо, вечно…
	Аз съм някъде до теб,
	неизменно съм със теб.
	За мене ти живееш,
	със мене ще умреш.
	Погледни света!
	Не е ли така?

	Чрез тебе аз живея
	и се радвам на света.
	Ти си мойта връзка
	с битието, с личността.
	Ти за мен живееш.
	Не е ли така?
	Без мене ти умираш,
	изчезваш от света.

	Хей, ти, отсреща,
	вгледай се във мен!
	Не откриваш ли промяна
	някъде дълбоко в теб?
	Позна ли ме сега
	в свойта самота?
	Аз съм ти —
	не вярваш, нали?

	Не бягай от реалността,
	погледни със мен света!
	Със мене в мир живей,
	да ме мразиш недей,
	защото винаги ще бъда с теб,
	аз съм лоша част от теб.

	Аз и ти, ти и аз,
	неразбирателство между нас.
	Ти ме мразиш, ненавиждаш,
	но и изход не откриваш.
	Аз съм ти,
	тъжно е, нали?
@@	1999
P$
