P>
	Вървиш във нощната мъгла сама,
	болка има в твоята душа.
	Вървиш и чакаш ти деня,
	надяваш се да носи светлина.

	И молиш се за нови светли дни,
	пълни с радост, със любов, с мечти.
	А мракът, в който се намираш ти,
	не носи нищо, освен сълзи.

	Виждаш образ във мъглата
	и си мислиш — Сатаната.
	Но този образ във мъглата,
	ще ти донесе светлината.

	Той е всички твои мечти,
	той е антипод на твоите сълзи.
	И чака те да го прегърнеш
	и чака те да го загърнеш
				с малко топлина.
	Но ти го подминаваш бързо,
	защото идва утринта.
	Протяга той към теб ръка
	и взима твоята тъга.
	Но ти не го усещаш —
	ти търсиш светлина.
	Ти само то подсещаш,
	че има мрак във твоята душа.

	Вървиш във утринна мъгла сама,
	със двойна болка в твоята душа…
@@	13.10.2001
P$
