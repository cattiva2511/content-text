P>
	Цяла нощ над Ветрен
	ветрове се биха.
	То не е каквото
	котка да изкиха.

	Южният се втурва,
	блъсва северняка.
	Но и северняка
	носи душа яка.

	С удар среща удар,
	с рев на рев отвръща,
	тъй че се разтърсва
	в село всяка къща.

	Мерят ветровете
	мощности и воли.
	Ветренци се питат:
	— Боже, за какво ли?

	Щом се съмна, всеки
	гледа — що да види:
	вдигнати от Ветрен
	всички керемиди.

	Стрехите разкрити,
	в тях небето свети.
	Ей защо се били
	толкоз ветровете…
P$
	{img:bitkata_na_vetrovete.png}
