P>
	Осуна* може и да нямаше родина,
	[* _Дук де Осуна_ — Педро Телиес Хирон, дук де Осуна, генерал и испански политик, роден във Валядолид (1579–1624), вицекрал на Севиля и на Неапол (1615), когото Франсиско де Кеведо придружава. Заговорничил и искал да провъзгласи независимостта на Неапол, заради което бил затворен в крепостта Алмейда, където умрял.]
	но храброст имаше за нейната защита;
	убиха го онез испанци, на които
	направил беше и съдбата той робиня.

	Оплакаха го не един завистник злобен
	със своите и другите народи-братя
	и днеска гроб са му на Фландрия полята,
	а кървавият месец — надписът надгробен.

	Тържественото погребение с въздишки
	разтърси и запали Етна и Везувий,
	в потоп всемирен се изля плачът войнишки.

	В небето си най-лично място Марс му даде;
	реките Тахо, Рейн и Дунав се вълнуват
	и бърза всяка свойта мъка да обади.
P$
