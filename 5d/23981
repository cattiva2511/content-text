P>
	Любов, на порива ми дала смелостта,
	ти моята ръка насочи неотклонно
	и на Дориса върху девственото лоно
	положи я по недокосвани места.

	Щом виждаш ти с мълниеносните лъчи
	на нейните очи как клетникът се бори,
	тъй като му вредата тежка вече стори,
	или го умъртви, или го облекчи!

	Любов, кажи й, че сърцето ми загива
	от болката, която ме измъчва днес:
	не е любов същинска, ако е свенлива,

	и смелостта ми нежността не оскърбява,
	ни казън се полага на един злочест,
	що от душа да е щастлив възнамерява.
P$
