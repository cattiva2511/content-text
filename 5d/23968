P>
	Стените гледах на родината си мила,
	могъщи някога, днес полуразрушени,
	на времето от бягането уморени
	и виждах я как вече губи свойта сила.

	Дошъл в полето, зърнах слънцето да пие
	на ручеите, свлекли своя лед, водите
	и нажалено стадото, че планината
	със сенки светлината на деня му крие.

	От мойта къща сварих аз останка слаба,
	видях на жилището старо съсипните,
	по-крива, немощна тоягата ми скромна.

	Надмогната от дните сетих мойта сабя
	и не намерих на какво да спра очите,
	което за смъртта сега да ми не спомня.
P$
