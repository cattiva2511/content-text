P>
	Кои сте вий, които упорити
	без глас ме викате от далнината
	и в поваления безмълвен вятър
	беззвучно мойто име все мълвите?

	Какво ми искате, какво зовете
	и що умира в повика далечен?
	Зовът ви ням изтръгва безсърдечен
	от мойта кожа костите ми клети.

	Върху зъбите лепне реч студена,
	замлъкнал пулс е вледенил сърцето,
	немей езикът мъртъв от уплаха.

	От биковете капе кръв червена,
	струи едно море — от плач морето.
	… и няма ги, които ме зовяха.
P$
