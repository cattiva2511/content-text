P>
	Накрай, накрай, след толкоз патила големи,
	промени чести на живот и на съдба,
	дела безплодни и безсмислена борба,
	да мисля: всичко взех, а нищо да не взема;

	след като толкоз много тук и там съм скитал
	подобно пътник слаб, изгубил си дъхът,
	и сбъркал, боже, не веднъж добрия път,
	на свойта казън сам съм бивал изпълнител,

	намирам, че е по-добре да нямам слава
	и непознат, да се укривам от света,
	защото той отплаща с гибел и забрава.

	И в кът един, надмогнал себе си и злото,
	да заживея и си вложа любовта,
	там дето бог е сам награда за доброто.
P$
