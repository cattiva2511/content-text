P>
	Веднъж ли ти за мен накичваше се, моя
	приятелко сияйна нощ? Веднъж ли ти,
	изпълнена със страхове и самоти,
	смущаваше на кроткото небе покоя?

	Между звездите много мойта скръб приемат
	и с радост слушали са моя стон и зов,
	но и най-глухата и чужда на любов
	изпитвала е сигурно любовен шемет.

	Обичат, ах, и знаят те, че съм възпял
	премеждието им, оплаквайки и свойто,
	на твойто наметало в гънките загърнат.

	Хилядоока нощ, чуй тихата ми жал:
	тъй като моят плач е плод ненужен, който
	на любовта поднасям, в неин роб превърнат.
P$
