P>
	Живея аз, без да живея в мен,
	и с упование едно горя,
	_умирам, че не мога да умра_.

#	Тълкувание

	Живея вече чужда, вън от мен,
	откакто мра от обич и тревога,
	защото аз живея само в бога,
	поискал с мен да е съединен;
	кога му се обрекох, тоя ден
	сърцето ми за свой девиз избра:
	_умирам, че не мога да умра._

	И този чист съюз на любовта,
	със който аз живея оттогава,
	направи бог мой пленник, но оставя
	свободно моето сърце в гръдта
	и мъка най-голяма на света
	бе в бога мой затворник да съзра:
	_умирам, че не мога да умра._

	Ах, колко дълго трае тоз живот!
	Ах, колко тежки са и тез изгнания
	и тоз затвор, където окована
	душата ми скърби под мрачен свод!
	Жадувам да изляза от възход
	до залез и не ще се примиря:
	_умирам, че не мога да умра._
P$
