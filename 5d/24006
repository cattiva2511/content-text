P>
	О, печална, разбита талига,
		трополиш ти безспир в паметта
	В един кът на душата се гуши
		тихо както тогава сърцето.
	Твойта чиста сълза, о зорнице,
		свети в тъмното все тъй голяма,
	затрептяла над хълма задрямал
		и зелените кротки полета.

	Бе зелено небето дълбоко
		и се будеше друмът тогава,
	напоен със ухания свежи
		на сено, на пшеница и лято,
	воденицата бъбреше вечно,
		буден пееше някъде славей,
	руменееше чистото, свежо,
		снежнобяло чело на зората.

	И в душата ми спомен се ражда,
		блясват сълзи и вдига пердето
	пак ръката моминска позната
		при шума на талигата стара…
	Виждам пак под луната изгряла
		да синее самотно шосето
	и усещам на моите устни
		пак целувките нейни да парят.
P$
