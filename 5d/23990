P>
	Заточвам се дълбоко в паметта,
	с възпоминанието ще живея;
	а на историята във пустошта
	изгубя ли се, ме търсете в_нея.

	Животът дълга болест си остава
	и болен тъй, живеейки, аз гина,
	отивам в мълчаливата пустиня,
	където ме дори смъртта забравя.

	И, мои братя, аз ви нося с мен
	пустинята си тайно да населя;
	помислите ли ме мъртвец студен,
	в ръцете ви ще потреперя целия.

	Душата моя — книга тук оставям,
	човек един, но истинска вселена;
	когато ти трептиш с душа студена,
	читателю, аз в тебе затрептявам.

@	9. III. 1920
P$
