P>
	Вземи си мъж, мълвят у нас:
	не ща да се омъжа аз.

	Спокойно искам да живея,
	сред тази планина да пея,
	а не в нещастие да крея,
	омъжена да плача с глас.
	Вземи си мъж, мълвят у нас:
	не ща да се омъжа аз.
	Не ща да се омъжа, мамо,
	за да не страдам после само,
	че божето добро голямо
	аз съм прахосала завчас.
	Вземи си мъж, мълвят у нас:
	не ща да се омъжа аз.

	Че няма тук, нито роден е
	достоен мъж да се ожени
	сега за цвете като мене,
	обхванат от любовна страст.
	Вземи си мъж, мълвят у нас:
	не ща да се омъжа аз.
P$
