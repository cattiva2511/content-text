P>
		Ключарю, бързай, че умирам.
	Смъртта съзирам,
	ключарю, бързай, че умирам.
		Ела! В килията ми стара
	животът ми да не догаря,
	догде е жива мойта вяра.
	Смъртта съзирам,
	ключарю, бързай, че умирам.
		Забавянето ми наврежда
	и на съмнение навежда:
	във теб е моята надежда.
	Смъртта съзирам,
	ключарю, бързай, че умирам.
		Отключвай тежките окови,
	че колебанията нови
	ме хвърлят в мъки по-сурови.
	Смъртта съзирам,
	ключарю, бързай, че умирам.
		За пръв път в мене вперил взори,
	без да те боря, ме пребори,
	пусни ме, както ме затвори.
	Смъртта съзирам,
	ключарю, бързай, че умирам.
		И ключът, който ме избавя,
	добра отплата заслужава,
	това аз няма да забравя.
	Смъртта съзирам,
	ключарю, бързай, че умирам.
		Ний дните още неживени
	живели бихме откровени,
	ако се съжалиш над мене.
	Смъртта съзирам,
	ключарю, бързай, че умирам.
P$
