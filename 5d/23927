	[* _Нерея_ — дъщеря на Дорис и Нерей, която отмъщава на брата си. В случая девойка, която в книга трета на пасторалния роман „Влюбената Диана“ пее същата песен.]
P>
		Радостно във равнината,
	дето със вода искряща
	Гвадалавиар* се мята
	[* _Гвадалавиар_ — това е река Турия в Испания, която в горното си течение се нарича Гвадалавиар. Влива се в Средиземно море при град Валенсия.]
	и напущайки нивята,
	данък на морето плаща,

		Галатея* възгордяна
	[* _Галатея_ — нимфа, обичана от Полифем, която го изоставя заради пастира Асис. Гигантът си отмъщава, като премазва своя съперник върху една канара.]
	къмто Лисио* студена
	[* _Лисио_ — поетично име, с което поетът сам се назовава.]
	крачи буйна и засмяна
	по брега, заливан с пяна
	от вълната разярена.

		Раковини тя чудесни
	сбира в бляскавия пясък,
	пей и звучните й песни
	екват, на вълните бесни
	елени с веселия плясък.

		Гръд на вятъра излага
	и вълните полудели
	зърне ли да идат — бяга,
	а не смогне ли веднага,
	мокрят й нозете бели.

		Лисио, на който равен
	няма в мъката му жарка,
	с вопъл изведнъж сподавен
	гледа подскока забавен
	на красивата овчарка.

		Но теглото си сравнил
	с веселбата й, овчаря,
	влюбен в образа й мил,
	с глас покорен и унил
	тъй тогаз я заговаря:

		„Не играй, богиньо драга,
	със вълните разгневени;
	и да ти се нрави, бягай
	от разбунената влага,
	както бягаш ти от мене.

		Спри, заклевам те в небето,
	виждаш колко се вълнувам!
	Не измъчвай ми сърцето,
	видя ли те до морето,
	от Нептун* те аз ревнувам.
	[* _Нептун_ — бог на морето.]

		Не събуждай грижи морни
	и тревоги, и обида,
	че са личбите безспорни:
	днес не съм ли твой изгорник,
	ще ти бъда, щом те видя.“
P$
