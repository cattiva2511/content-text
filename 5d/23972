	[* _Орфей в ада_ — когато жена му Евридика умряла, Орфей слязъл в подземното царство Аид и с песните си получил право да я върне на земята.]
P>
	Орфей нещастен слезе в ада
	да дири своята жена:
	човек в прокълната страна
	с прокълнат помисъл попада.

	Запя и си изля тъгата,
	но изумление по-голямо
	събуждаше от песента му
	на подвига му новотата.

	Разсърди бога тая дързост
	и за най-тежка казън той
	избра — от вечния покой
	жената му да върне бързо.

	Макар да го наказа грубо,
	като съпругата му даде,
	за песента му във награда
	го улесни да я изгуби.
P$
