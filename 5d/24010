P>
	Ще си отида аз. И ще останат птиците да пеят;
	и ще остане моята градина със дървото си зелено
	и кладенецът бял.

	Небето всяка вечер ще е синьо и спокойно;
	и ще звънят, тъй както тая привечер звъняха,
	камбаните на старата звънарна.

	Онез, които ме обичаха, ще бъдат мъртви;
	и всякоя година моето селце ще става ново
	и в тоя кът от моята градина, цъфнала и бяла,
	ще скита натъжена моята душа.

	Ще си отида аз; и сам ще бъда без огнище,
	без злачното дърво, без кладенеца бял
	и без небе лазурно и спокойно…
	И ще останат птиците да пеят.
P$
