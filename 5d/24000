P>
	Една ръка, омразна в свойто заслепление,
	Испанио моя, лира между две морета,
	наряза твоите хълми, планини, полета
	със зони на война и ровове военни.

	Вразите, на омраза и коварство челяд,
	изсичат твоите дъбрави безвъзвратно,
	във пресите ти мачкат твойто грозде златно
	и зърното, от твойта пръст родено, мелят.

	За кой ли път, за кой ли път, родино скъпа,
	туй, що залива вятърът, морето къпе,
	играчка на измяна е; скверни` забрава

	на църквите великолепието едничко;
	и туй, що земното ти лоно освещава,
	предлага се без срам; продадено е всичко!
P$
