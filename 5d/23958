P>
	Прегръщам мимолетни призраци безспир,
	от блянове душата ми се уморява;
	животът ми така безсмислено минава
	самичък да се боря със един вампир.

	Когато в примка да го стегна съм готов,
	изплъзва се, видял по мен потта избила;
	подхвана ли упорството си с нова сила,
	пропадат помислите мои за любов.

	Аз ще си отмъстя на образа студен,
	що от очите ми надменен и коварен
	не се отделя и надсмива се над мен.

	Унил, да го преследвам взех по моя път
	и тъй като желая да го стигна, карам
	като река след него да търчи плачът.
P$
