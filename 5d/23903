P>
	През май, през месец май то беше,
	когато топла е пръстта,
	когато вретенят житата
	и кърът пълен е с цветя,
	пей чучулигата в небето,
	оглася славеят нощта
	и тръгват влюбените двама,
	поведени от любовта;
	едничък аз угрижен, тъжен,
	линеех в тоз затвор без мощ,
	лишен от светлина, не знаех
	кога е ден, кога е нощ,
	една-едничка птица само
	ме будеше от сън дълбок.
	Уби ми я стрелец незнаен,
	да го накаже тежко бог!
P$
