P>
	Щастлив си ти, защото весел цял живот
	си дишал въздух чист, далеко от неволи,
	и служат ти за люлка и за гроб отколе
	стрехата сламена, папурения под.

	Във тая самота, която час по час
	свободно и безмълвно слънце озарява,
	животът по-спокоен сигурно минава
	и времето само насочва те без глас.

	Тук твоя календар са твоите жътви само,
	закрилници годините не смяташ ти
	и целия си свят кръстосваш без измама.

	Ти всичко непознато оползотворяваш;
	награди не желаеш, не търпиш щети
	и колкото се свиваш, по се разширяваш.
P$
