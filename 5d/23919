	[* _Луис де Леон_, професор в Саламанския университет, бил затворен от Инквизицията, защото тълкувал по еретически начин Библията и превел на испански „Песен на песните“. Лежал пет години в затвора и на излизане отново се върнал да преподава в университета. Студентите очаквали, че той ще им говори за своите патила, ала не без насмешка той почнал лекцията си така: „Вчера ние казахме…“ Неговите стихотворения са видели бял свят едва четири десетилетия след смъртта му.]
P>
	От завистта и клеветата
	тук дълго аз лежах затворен.
	Щастлив е, който тих и морен
	отмора търси в самотата,
	далеч от тоя свят злосторен,
	и с бедничка софра и къща,
	самин сред прелестни поляни,
	в наслада дните си превръща;
	към бога само взор обръща,
	не буди злост, ни злоба храни.
P$
