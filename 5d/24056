P>
	Крайбрежията ниски, пусти,
	задремали под русо слънце,
	могилите и долините,
	самотни, тихи и далечни;

	старинни крепости, чифлици
	и постници, и манастири,
	историята и животът,
	във моя спомен толкоз сладки,

	от всичко, всичко ме изтръгна
	безмилостния победител
	и като Каин вечен само
	изгнанието ми остави.

	Една божествена десница
	земята ти в плътта ми дигна
	и глас на твоето мълчание
	там заповяда да говори.

	Със тебе само бях тогава,
	единствено във тебе вярвах;
	днес мислите за твойто име
	отравят сънищата мои.

	Как може роза да живее,
	щом я от почвата изтръгнат?

	Ах, безутешни и горчиви
	се нижат дните на живота,
	живян в очакване безкрайно
	и спомени неотстъпчиви.

	Един ден ти, освободена
	от тяхната лъжа най-сетне,
	ще ме потърсиш. Но тогава
	що може мъртвият да каже?
P$
