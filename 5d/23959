P>
	Да кажа, оставете, благото, що губя,
	ако със моя плач събудя жал у вас,
	и позволете лудости да върша аз,
	защото съм злочест, когато, умен, любя.

	Веригата, що хапя, черна и огромна,
	решетката студена, строгия деспот
	са малко да покажат моя клет живот,
	ако река за миналото да си спомня.

	О, приемете ме какъвто съм да бъда,
	и на надежди, и на жалби сит макар,
	живял без почест, да умра и без присъда.

	Жадувам аз да викам само до насита,
	за да се знае, че оназ жестока твар
	умря, ала не смогна да ме промени тя.
P$
