P>
	Да се завърнеш? Връща се тоз, който чувства
	след дълго скитане и след години дълги
	умора от пътуване, когото викат
	родината, домът, приятелите скъпи
	и любовта на връщане го вярна чака.

	Но ти? Не мислиш ти да се завръщаш вече,
	а да вървиш и да вървиш натам свободен,
	завинаги свободен, момък или старец,
	без син да те подири както Одисея,
	без Пенелопа да те чака във Итака.

	Върви, дръж своя път и там не се завръщай,
	до края верен на живота си и пътя,
	не искай ти по-малко благосклонна участ,
	ни стъпвай на земи, де никой не е стъпвал,
	загледан в светове, по-рано невидени.
P$
