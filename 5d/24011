P>
	Как, смърт, да се страхувам
	от тебе? Та не се ли трудиш тук?
	Не те ли гледам със очите си; не ми ли казваш,
	че ти не знаеш нищо, че си празна
	и несъзнателна? Със мене
	не вкусваш ли ти всичко: слава,
	самотност, немотия и любов?
	Нима не ми понасяш, смърт,
	живота всекидневен упорито?
	Не те ли мъкна и не те ли водя,
	о сляпа, като твой водач?
	И не повтаряш ли с уста покорна
	това, което искам ти да кажеш? Не търпиш ли,
	робиньо, добрината, със която аз те принуждавам?
	Какво ще кажеш ти, какво ще видиш, де ще идеш
	без мене? Няма ли да бъда аз,
	смърт, твоя смърт, която, смърт,
	с уплаха трябва да следиш, да галиш, да скъпиш?
P$
