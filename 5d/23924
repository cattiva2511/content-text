P>
	Безмилостния порив на съдбата моя
	как подло той ме запокитва без умора
	от край във край и от едни при други хора
	и ми затваря пътя светъл към покоя!

	Ако след зло такова тежко, непрестанно,
	на свойта плът болнава булото раздрала,
	душата с полет бърз, за отдих закопняла,
	се връща там, отдето е дошла по-рано!

	Ще си отида на небето, съпроводен
	от благата душа на скъп и мил приятел,
	с когото дните си делил съм в свойта младост.

	О, куп неща му бях разказал там свободен,
	страха от казън във забравата отпратил,
	за време и за смърт, за обич и за радост.
P$
