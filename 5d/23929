P>
	О жар на обич жива,
	ти нараняваш смело,
	дълбоко моята душа гореща!
	Сега по-приветлива,
	довършвай свойто дело,
	разкъсвай нишката на нашта среща!

	О плен, така обикнат!
	О рана треперяща!
	О ласкава ръка! О досег нежен,
	но със живот проникнат,
	убил, дълга изплаща,
	превръща нашта смърт в живот безбрежен.

	О букнали огньове,
	които озаряват
	до дъно пещерите на душата,
	дълбоки и сурови,
	и милия даряват
	със топлота и благост непозната!

	Как ласкав и спокоен
	пробуждаш мойто лоно,
	където само ти живееш тайно!
	Домогването твое
	любовно, благосклонно
	изпълва ме със щастие безкрайно.
P$
