P>
	Не те познава волът, ни смокинята,
	ни мравката в дома ти, ни конете.
	Не те познава здрачът и детето,
	защото ти завинаги погина.

	Не те познава твоят кръст огромен,
	ни черния атлаз, потънал в плесен.
	Не те познава тихият ти спомен,
	защото ти завинаги погина.

	Ще дойде с охлювите хладна есен,
	с висла от облаци и мрак в горите,
	но никой няма да се взре в очите,
	защото ти завинаги погина.

	Понеже ти завинаги погина,
	тъй както всички мъртви на земята,
	тъй както мъртвите, които се забравят
	сред купчината от избити псета.

	Не те познава никой. Не. Но аз те славя.
	Сега възпявам твоя облик, твойта прелест,
	на твоя ум забележителната зрелост,
	охотата за смърт, устата й корава,
	веселието мъжко, в скърби потопено.

	А тъй чист андалусец, тъй богат на приключения,
	дордето се роди, ще изтекат години.
	Аз славя хубостта му, думите ми стенат
	и спомням тъжен вятър от маслините.
P$
