P>
	Не си ти вече тук. Това, което
	от тебе виждам, плът, е само сянка.
	Душата ти отишла е далеко,
	където ти едва ще бъдеш утре.
	Но тази вечер ми предлага още
	заложници лъжовни, уморени
	и бавни жестове, усмивки смътни,
	едва разсеяна печална обич.
	Големият копнеж да отпътуваш
	те е отвел, където ти желаеш,
	далеч оттук, където в тоя миг
	ми казваш ти: „Аз съм със тебе, гледай.
	И своето отсъствие ми сочиш.“
P$
