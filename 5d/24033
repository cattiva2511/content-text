P>
	Далеч
	усмихва се морето.
	Зъби от пяна,
	устни от небе.

	— Какво продаваш, моме тъжна,
	с гърдите голи и злочести?
	— Продавам аз, сеньор, водата
	на морето.

	— Какво ми носиш, момко черен,
	примесено с кръвта ти буйна?
	— Сеньоре, нося аз водата
	на морето.

	— Кажи ми, сълзите солени
	отгде извират, мила мамо?
	— Аз плача със водата
	на морето.

	— Сърце, а тая нетърпима
	горчивина къде се ражда?
	— Безкрай горчива е водата
	на морето.

	Далеч
	усмихва се морето.
	Зъби от пяна,
	устни от небе.
P$
