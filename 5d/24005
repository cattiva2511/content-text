P>
	Не ще се върна аз. Нощта,
	смълчана, топла и спокойна,
	ще приласкай света с лъчите
	на своята луна самотна.

	Там няма да е мойто тяло
	и през прозореца отворен
	ще влезе лек и хладен вятър
	за моята душа да пита.

	Не знам дали ме чака някой
	от моята разлъка дълга,
	или портрета ми целува
	със топли сълзи и милувки.

	Но пак ще има росни китки,
	звезди, въздишки и надежди
	и обич в улиците здрачни
	под сянката на гъсти клони.

	И ще звъни това пиано
	като в оная нощ спокойна,
	но няма да го слуша никой
	от моя празен чер прозорец.
P$
