P>
	С колко благородство крачат
	задружно всички тез младежи
	и справедливост прогласяват,
	реда объркват, викат силно,
	така невинни са лицата,
	тъй горда стойката и ходът
	със погледа, отправен дръзко
	към бъдеще необичайно,
	което днеска е в очите
	и шествува върху асфалта
	на улиците разлюлени
	от стъпките и гласовете
	на таз навалица синовна,
	оркестър от гърла и мишци,
	наивно предана и вярна
	— поток от искреност, — послушна
	на по-големите по възраст,
	по безсърдечност и по блясък,
	ключари на една тъмница,
	де в мрак зазидано е всичко,
	без път към бъдеще човешко:
	ни към това, което искат
	тез, дето дефилират млади,
	великолепни пред тирана.
P$
