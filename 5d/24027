P>
	Върху отсрещната стена,
	под слънцето, което щедро
	се лее златно и засеня
	петната светнали, спокойно

	огряването се мени.
	Засмяно слънцето се качва
	по бялата стена. Радушно
	материята го посреща.

	И на едно дърво върхарът,
	дордето лист по лист припича,
	предава се и се отдава,
	действителното ме пленява.

	Заскитай сред зеленината,
	долавям аз едно ухание,
	което свойто тайно свойство
	ще ми дари: онуй далечно,

	далечно толкова, че даже
	не знае себе си. Подарък
	на свят един незаменим:
	вървя и нося го в душата!
P$
