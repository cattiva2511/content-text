	[* _Пред гроба на Филип II в Севиля_ — Филип II Мъдрия (1527–1598), крал на Испания.]
P>
	„Кълна се в бога, че ме плаши тая мощ;
	да се опише тя, бих дал една жълтица!
	Че кой не ще се спре с учудена зеница
	пред тази планина, пред толкова разкош?

	И тако ми Христа, от нея всяка част
	май струва милион, и жал човеку става,
	че туй не трае век, Севильо величава,
	ликуващ Рим по дух, по знатност и по власт!

	Държа облог, че на умрелия душата,
	за да се наслади на туй место велико,
	напуснала е днес небесния покой.“

	Един лъжихрабрец дочу тогаз словата:
	„Така е — каза, — вий сте прав, сеньор войнико.
	И който би това отрекъл, лъже той.“

	И подир тоя изблик свой
	нахлупи шапката, подири свойта шпага,
	погледна изпод вежди, тръгна си веднага.
P$
