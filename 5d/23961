P>
	В един живот, във който толкова се страда
	и толкова жестока, Лисида, смъртта е,
	знам що е да обичаш, любовта го знае,
	не знам що е любов, но ти я заповяда.

	С това спокойно чело, хубава сирено,
	в опасност по-голяма сигурно по-нежна,
	все тъй ли ще вещаеш гибел неизбежна?
	Не ще ли моя кораб поздравиш смирена?

	Не виждаш ли, че ме разяждат безпощадни
	страдания, че всякоя минута упорито
	краде от твойта пролет в часовете хладни

	и на лика ми сбърчен, свехнал от умора,
	въз който отпечатват стъпките си дните,
	цвета не ще възвърнат обич ни изгора?
P$
