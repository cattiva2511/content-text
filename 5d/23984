P>
	Как си отиват часовете,
	а подир тях — безшумно дните
	и цветоносните години
	на нашия живот нетраен!
	Тогава старостта дохожда,
	към любовта така враждебна,
	и между сенки погребални
	смъртта се вече приближава.
	Ах, колко мършава и страшна,
	неугледна, студена, жълта
	поваля ни, гаси жестоко
	огнището ни, радостта ни!
	И тялото се вцепенява,
	и охканията уморяват,
	насладите от нас побягнат,
	веселието ни напуща.
	Ако това ни двама чака,
	тогаз защо, Дорила моя,
	са цветоносните години
	на нашия живот нетраен?
	Зарад игри и хороводи,
	за смях, за песни и забави
	небето щедро ни ги даде
	и Грациите отредиха.
	Ела! Какво пък те задържа?
	Ела, ела, любима моя,
	под тези сенчести лозници,
	където вятърът въздиша
	и сред наздравици приятни,
	наслади чисти, чиста радост
	да се порадваме за малко
	на бързокрилата си младост!
P$
