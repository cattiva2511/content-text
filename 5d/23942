P>
	По една госпожа черна
	черен огорчен поклонник
	от сърцето свое черно
	черни сълзи все пролива.
	С него черна нощ говори,
	толкоз черна, че, изглежда,
	и от черната му мъка
	иде черната жалейка:
	носи той китара черна,
	с черни и зелени струни
	и ключове, също черни,
	черен да е, който свири.
	„Черни дни ми даде господ,
	ако твойта черна обич
	не ме правеше по-черен
	и от гроба черен даже!
	Една черна милост прося,
	ако черни ти продаваш
	и на черен трябва само
	с черна милост да се плаща.“
	Строго черната госпожа
	черния поклонник среща,
	отегчена с черни думи
	черния човек почерня:
	„Нека черен час споходи
	черния тъй както иска;
	към поклонниците черни
	моето презрение черно.“
	Кавалерът чер тогава,
	не желаейки да бъде
	и от черното по-черен,
	сне почтително пред нея
	черна шапка и си тръгна.
P$
