P>
	О часове, във сълзи пропилени,
	не се разкайвах никога за вас;
	тъй пропилени, но скъпя ви аз,
	отколкото за друго отредени.

	И ви познава, часове несдръжни,
	плачът ми не от тоз и оня ден,
	вий весели не идвате при мен,
	позакъснявате, ако сте тъжни.

	Осъден да понасям часовете
	на моя век суров, несправедлив,
	старая се, когато съм щастлив,
	упорствувам, когато съм несретен.

	Мълвят, че болката се укротява,
	изплакал я, отдъхваш в самота
	и става много, много кротка тя,
	но мойта болка отдих не познава.
P$
