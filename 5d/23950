P>
	Във този заник на живота ти сегашен,
	със промеждутъка от пет години мерен,
	съдбовно рухване е всеки ход неверен
	и всяко лесно рухване е пъкъл страшен.

	Старей ли преходът? Умът го пояснява.
	Развързана, пръстта разпръсва се и пада.
	Какво благоразумие: от всяка сграда
	руината праха подготвен наследява.

	Отровната змия не само свойта кожа,
	но с кожата ведно годините съблича;
	човекът — не. О ти, човешко сляпо време!

	Щастлив, щастлив е, който със повеля божа
	дъхът си лек на лекия ветрец обрича,
	а тежкия си дял на камъните снема.
P$
