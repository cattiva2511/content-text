P>
E>
	В памет на _Ектор Маркес_,
	капитан от испанската търговска
	флота, който умря в открито море и
	го погребаха в Ню Йорк.
E$
	Матроси,
	защо вий на земята давате това, което не е нейно
	и вземате несправедливо от морето?
	Защо сте го погребали, матроси,
	когато той бе воин на морето?
	Челото му запалено, далечен фар;
	очи лазурни, плът от йод и сол.

	Умря на своя мостик горе,
	в окопа си подобно воин на морето;
	със розата на ветровете във ръката,
	когато късаше листата
	на звездата пътеводна.

	Защо сте го погребали, матроси,
	и то в една земя без раковини?
	На плажа черен!… Там,
	върху брега злокобен
	на другото море;

	Ню Йорк —
	цимент, желязо, камък в буря, —
	където е безпомощно да стигне
	циклопското око на фара,
	което корабокрушенци търси;
	където кулите и мостовете свършват;
	където се не вижда пяната надменна
	на белите небостъргачи;
	в останките на улиците мръсни
	последното предградие пробили;
	където се на елеваторите тъмната змия възвива,
	за да се напъха във града отново…
	Там, в гробищната тъмна пръст, матроси,
	погребали сте капитана.

	Защо сте го погребали, матроси,
	защо бе той погребан,
	когато като най-добрия капитан умря
	и неговия дух — лих вятър, пяна, вълнение —
	е тук между морето и нощта?…
P$
