P>
	Една злина ме гони, друга ме преваря;
	ако мълча, готов съм сам да се накажа,
	да се оплача ли реша, каквото кажа,
	опасност нова е, ала и грешка стара.

	Дошла веднъж, сплетнята се отдалечава,
	гласът далечен на един противник иде
	отново да събуди моите обиди
	и правото на жалбата ми заглушава.

	Ще трябва ли тогаз да гина мълчаливо,
	додето оправдае някой ден съдбата
	умът, що мре, и безразсъдството, що диша?

	Макар с наставничеството несправедливо
	на времето й да се помири душата,
	гласът ми не мълви, перото ми не пише.
P$
