P>
	Каква луна, какъв април!
	Как тих и бистър е просторът!
	Което съм загубил аз,
	със птиците ще се завърне,

	със веселите им ята,
	които в своя хор предутрен
	цвъртят, цвъртят, цвъртят, цвъртят
	без помисъл за благодарност.

	Над мен голямата луна
	в небето неподвижна висне.
	Такъв, какъвто бях преди,
	откривам се под своите мисли.

	На щастието от върха
	внезапно славей ще запее.
	Руменина, руменина
	между ветреца и небето.

	Загубените младини
	загубени ли са? Душата
	отминалите светли дни
	живей отново под луната.
P$
