P>
	Не виждаш ли с праха на сблъсъка суров
	как вдига се пръстта и зракът потъмнява
	от храбростта ревнива, силата корава
	на двата бика, пощръклели от любов?

	Не виждаш ли как разярява ги кръвта
	и как на черния от челото широко
	се вдига пара, с настървение жестоко
	как е изпълнила сърцето любовта?

	Защо тогава гледаш с взори възхитени,
	о Лисида, вулкана на гнева горещ,
	кога любов суши кръвта на моите вени?

	Да! В яростта са биковете страховити;
	не ще ли позволиш, щом в другиго се взреш,
	и аз да оглуша със вопъл планините?
P$
