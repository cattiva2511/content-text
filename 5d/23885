P>
	Парите правят всичко и всички ги обичат,
	глупака правят умен, а куците да тичат,
	човек да бъде щедър, да проговорват неми,
	безръкия да иска пари в ръце да вземе.

	Орача неграмотен и грубия негодник
	с парите се превръщат в мъдрец и благородник.
	Човек със тях добива и храброст по-голяма,
	и господар не си е, парици който няма.

	Пари когато имаш, ще имаш и утеха,
	веселие и радост, ще носиш скъпа дреха,
	на папата с парите ще купиш даже рая,
	където са парите, блаженство има, зная.

	Видях в дворците папски какво парите значат.
	Парите всички тука благоговейно тачат.
	Голяма чест им правят със тържество голямо,
	като крале ги славят, на тях се кланят само.
P$
