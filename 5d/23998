P>
#	I
#	Злодейство

	Видяха го да крачи между пушки
	по някаква безкрайна улица —
	под живите звезди, преди да съмне,
	да се отправя в нивите студени.
	Убиха Федерико,
	когато сипваше зора в небето.
	Но взводът на палачите смутени
	не дръзна да го гледа във лицето.
	Като в молба си склопиха очите:
	… сам бог не би ти дал спасение…
	И падна мъртъв Федерико
	с куршум в гърдите млади.
	Злодейството извършиха в Гранада,
	във неговата просешка Гранада!
	В негова Гранада.


#	2
#	Поетът и смъртта

	Видяха го да крачи сам със Нея
	без страх от нейната коса.
	А слънцето се вдигаше над кулите
	и чуковете върху наковалните
	звънтяха с наковалните в бараките.
	Любезен Федерико
	спореше със Смъртта. А тя го слушаше.
	„Понеже вчера в моя стих, другарко,
	отекваше шума на твоите сухи длани
	и даде хладнина на моите песни,
	а на трагедията моя — острието
	на твоята коса кована,
	аз ще възпявам тялото, каквото нямаш,
	косите ти, които вятърът развяваше,
	черешовите устни, дето те целуваха…
	Днес както вчера, циганко, ти, моя смърт,
	нали е хубаво самичък с тебе,
	с ветреца на Гранада?… Моята Гранада.“


#	3

	Да се отдалечават ги видели…
	Другари, изсечете
	в Алхамбра от гранита и мечтата
	надгробна плоча за поета!
	И нека на една чешма
	да плаче вечно там водата,
	да плаче и шепти, когато пада:
	злодейството извършиха в Гранада,
	в негова Гранада!
P$
