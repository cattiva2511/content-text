P>
	Кой ти очите склопи, когато с поглед сетен
	си чакала напразно, уви, да дойда аз?
	Кой твоята възглавка оправи в оня час?
	Кой на гръдта ти скръсти безчувствени ръцете?

	Ръка благочестива на предобър човек
	бе таз ръка, която в предсмъртно покривало
	по обичай старинен положи твойто тяло
	подобно мъртва роза във черния ковчег.

	Ръка благочестива, но не и мойта, мамо;
	очи благочестиви, не моите очи,
	са плакали горещо над твойто тяло нямо

	със болка, от която тъй страшно ми горчи.
	Далеч от мен умряла… О, колко сте студени,
	студени и високи, стени на заточение!
P$
