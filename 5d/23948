P>
	Додето, състезавайки ти се с косата,
	под слънцето и златото блести несмело,
	додето гледа гордо твойто бяло чело
	с пренебрежение на крина в равнината;

	додето повече очи от карамфила
	привличат твоите млади устни, ми се струва,
	и над кристала свойто тържество празнува
	надменно твойта шия прелестна и мила,

	порадвай се на устни, чело, шия, плитка
	преди това, което в твойто време златно
	е злато, карамфил, блестящ кристал и китка,

	да се превърне във сребро или тинтява,
	а всичко заедно със тебе безвъзвратно
	в земя, във дим, във прах, във сянка и забрава.
P$
