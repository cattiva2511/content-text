P>
	Във скромни урни, в паметници величави
	прониквайте, о мои спомени, без страх,
	макар палачът чер на дните ни от тях
	неравни крачки с равна стъпка и да прави.

	Спомнете си на смъртните следите разни,
	оголените кости и праха студен,
	напук на толкоз много балсам скъпоцен
	и благовония свещени, но напразни.

	И после слезте в пропастите безконечни,
	души де богохулстват денем и нощя,
	звънят вериги и се чуват вопли вечни,

	ако, о спомени, желаете честити
	поне чрез смърт да се спасите от смъртта
	и пъкъла със пъкъл друг да победите.
P$
