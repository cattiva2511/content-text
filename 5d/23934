P>
	Жив образ на смъртта, сън безчовечен,
	не ми смущавай повече сърцето,
	показвайки ми със злорадство клето
	на мойта участ възела разсечен.

	Върви, търси тиранина страхотен
	в палата му от яспис и от злато
	или накарай в ложето богато
	съперника му да се буди потен.

	Единият да види как тълпите
	трошат със ярост портите железни
	или как роб подкупен с нож го дебне.

	А другият — богатствата открити,
	и той, с подправен ключ, ограбен, чезне
	на любовта без ласките вълшебни.
P$
