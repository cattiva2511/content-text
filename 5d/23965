P>
	Не ми горчи, че ще умра: знам, не отменя
	животът своя край, не се домогвах аз
	и да лъстя смъртта в един и същи час
	ведно с живота и със грижата родена.

	Аз чувствувам: плътта, от любещ дух горена,
	оставил бих необитаема тогаз
	и пусто туй сърце, пламтящо с вечна страст,
	където любовта цареше приютена.

	Тъй моята любов ми знаците ориса
	и на историята дълга на скръбта
	ще бъдат воплите ми нежни летописи.

	Нали весден повтаряше ми паметта,
	щом ада аз търпя на твойта слава, Лиси,*
	[* _Лиси_ — същата Луиса де ла Серда.]
	и мъката за слава нека почета.
P$
