P>
	Аз не завиждам на живота,
	че да живея, тъй ми тегне,
	нито сърцето ми сияе,
	нито словата ми се движат,
	нито съм пламък и прашинка,
	нито дърво, нито тревица.

	Клепачите ми с кърви плачат,
	прозорци с лоша участ,
	очите ми реки разливат
	и като плачове ме дирят,
	без да намерят във плътта ми
	пръстата, която ги затопля.

	Сега са устните ми сухи:
	без светлина да ги нахрани,
	без думи да ги освежават,
	без сънища да ги припомнят,
	шуртейки като глухи вопли,
	безмълвна сянка на смъртта ми.
	Подобно дрехи, вече празни,
	увиснал ми е силуета
	на слепоочията на човека
	и тоз човек не е забрава,
	ни форма на века сегашен,
	ни ябълка на бъднината,
	ни памет да си го представя.
P$
