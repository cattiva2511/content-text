P>
	Фонте-фрида, Фонте-Фрида,
	хладна изворна вода,
	всички птички я обичат,
	с нея си тешат скръбта,
	гърлицата овдовяла
	само не дохожда там.
	Но оттам наскоро мина
	славеят, предател клет;
	думите, които каза,
	от предателство тежат:
	„Ако искаш ти, госпожо,
	аз ще стана твой слуга.“
	„Махай се оттук, проклетник,
	лош измамник и хитрец,
	аз на клон зелен не кацам,
	ни в разцъфнала лъка;
	сваря ли водата бистра,
	мътна ще я пия аз;
	че не искам мъж да имам,
	ни да имам синове;
	наслаждения, ни радост,
	ни утеха искам с тях.
	Остави ме ти, проклетник,
	зъл лъжец, предател клет,
	че не съм ти аз изгора,
	ни ще се омъжа с теб!“
P$
