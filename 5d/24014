P>
	Моят живот е,
	камъко,
	като теб. Като тебе,
	камъче дребно;
	като тебе,
	камъче леко;
	като тебе,
	песен, търкулната лудо
	по шосета
	и пътеки;
	като тебе,
	който в дни на тревога
	се забиваш
	в калта на земята
	и после
	искриш
	под конски копита
	и колелета;
	като тебе негоден да бъдеш —
	ни камък
	на къща търговска,
	ни камък
	на съдебна палата,
	ни камък
	на кралски дворец,
	ни камък
	на църква;
	като тебе, който се скиташ далеко,
	като тебе,
	създаден навярно
	само за прашка,
	камъче дребно
	и
	леко…
P$
