P>
	Може би, море, гласът ми уморен е вече
	и му липсва прежната кристалност,
	устрема, на твоя устрем равен, и това, което
	толкова приличаше на твоето вълнение.

	Минаха годините през мен, вълните им сурови
	на живота ми разядоха гранита
	и във този залез ветровит по пясъка го гледам
	да върви прегърбен като продавач на риба.

	Но, море, ти продължаваш да си младо
	с този вечен глас и този поглед син,
	който, буден, вижда как потъват времената.
P$
