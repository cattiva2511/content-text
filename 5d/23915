P>
	Сега се вдига със зората ясна
	и мойта светлина, сега косата
	прихваща в пищен възел и със злато
	гърдите си и гърлото опасва.

	Сега се чиста във небето рее,
	сега с очи, повдигнати нагоре,
	на лютия свири, пее и говори,
	и жали зарад мойта скръб по нея.

	Тъй казвам и в мечтата си увлечен,
	я виждам пред очите си с почуда
	и с обич я смирено съзерцавам.

	Но връща се дъхът от път далечен
	и осъзнал сам своята заблуда,
	аз дълго воля на сълзите давам.
P$
