P>
	Години десет Слънцето така над мене
	изгряваше поруменяло бързешката,
	откакто, Лисида, в очите ти зората
	видях със красота и блясък удвоени.

	Години десет пазех аз във моите вени
	тоз сладък огън, който хранех с топлината
	на мойта кръв. Години десет във душата
	царяха светлините твои съкровени.

	И стига ми да видя красота голяма,
	тя ще възпламва винаги, веднъж видяна,
	и врязана в душата, край за нея няма!

	Страстта с безсмъртния живот е съчетана;
	не се бои — с плътта не ще я сложат в яма,
	ни с времето ще свехне тя благоуханна.
P$
