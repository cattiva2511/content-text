P>
	Припадаше печална
	и прашна вечер.

	Въртеше се долапът
	и пееше водата
	в ръждивите му кофи
	старинната си песен.

	Ах, клето муле старо,
	задрямало с юздата
	под тъмното ритмично
	шуртене на водата!

	Припадаше печална
	и прашна лятна вечер.

	Не знам какъв прославен,
	какъв поет чудесен
	събра горчивината
	на колелото вечно

	с хармонията сладка
	на струята сънлива
	и върза ти очите,
	нещастно муле старо!

	Но знам, че бе прославен
	и бе поет чудесен,
	едно сърце узряло
	от знание и сянка.
P$
