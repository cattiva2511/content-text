P>
	Панчо е опитен следотърсач.
	Като бяхме на село, ме слиса:
	обикаля от сутрин до здрач
	и проследи Кума-лиса.

	Оказа се, че следата лисича
	води с много извивки и чупки
	до местността, която се нарича
	открай време „Лисичи дупки“.

	А после Панчо да вземе
	да проследи на ловеца хода.
	Добре, че много по-малко време
	за тая цел изразходва.

	То не било работа мъчна:
	следите били едни и същи —
	все от къщи до селската кръчма
	или от пивницата до в къщи…
P$
