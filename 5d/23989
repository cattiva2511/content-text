P>
	Чуй моята молба, несъществуващ боже,
	и в своето небитие я приеми,
	тъй като клетниците никога сами
	без утешение не оставяш тоже.

	Не се противиш, уталожваш всяка жажда.
	Когато по-далеч от разума си ти,
	по-близо виждам аз как скръбните нощи
	с надежда и лъжи душата ми услажда.

	Така голям си, боже, в своето мълчание,
	защото си Идея само и света
	е много, много малък, за да те обхване.

	За тебе с мъките си трябва да платя.
	Несъществуващ боже, ако съществуваш,
	и аз бих също съществувал, ми се струва.
P$
