P>
	Прости, че ида да те търся
	тъй непохватно, вътре
	във тебе.
	Прости ми болката по някой път.
	Но искам аз от теб да извлека
	най-хубавото твое ти,
	което ти не си видяла, а аз виждам,
	плувец в най-скътаната твоя глъбина.
	И да го уловя,
	да го държа високо, както
	държи дървото сетнята заря,
	която го със слънцето събира.
	Тогава ти
	във свойто търсене до най-високото ще стигнеш.
	За да се добереш до него,
	издигната над себе си, каквато те обичам,
	ти миналото си докосваш само
	със розовите пръсти на нозете,
	изпънала снага, и се възкачваш
	от тебе в теб самата.
	И новото създание, което ти ще бъдеш,
	тогаз на мойта обич нека отговори.
P$
