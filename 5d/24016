P>
	Аз много работи наистина не зная.
	Аз казвам само туй, което съм видял.
	А аз видях:
	че люлчицата на човека люлкат с празни думи
	че повика тревожен на човека давят с празни думи
	че плачовете на човека задушават с празни думи
	че на човека костите погребват с празни думи
	И че страхът човешки
	е изнамерил всички празни думи.
	Аз малко работи наистина познавам.
	Но ме приспиваха със всички празни думи…
	Аз зная всички празни думи.
P$
