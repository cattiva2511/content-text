P>
	Аз ще възпея с нежност тиха, но гореща
	мига щастлив, когато в изблика си нов
	сърцето, никога не сетило любов,
	рече да изповяда, че любов усеща.

	Ще види то, че радост постоянна няма
	под модрия великолепен небосвод,
	и радостите земни следват своя ход,
	била то радост мъничка или голяма.

	Ще види то, че е нетрайна и подвежда
	тук любовта, а я човек боготвори,
	когато в прелестния мрамор му се мярва.

	Защото, ако всяка обич е надежда,
	с надежда празна кой от обич ще гори,
	щом в постоянството и сам съвсем не вярва?
P$
