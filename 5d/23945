P>
	Върха на планината пищна и надменна
	бразди, кичи и оцветявай, слънце златно,
	и следвай с твойто благодушие приятно
	на утрината бяла стъпката червена.

	Пусни юздите на Флавонио* и Флора**
	[* _Флавонио_ — лек, приятен вятър.]
	[** _Флора_ — богиня на цветята и градините.]
	и с кралския си дълг, с привичката си щедра
	като разпръсваш светлина добра и ведра,
	морето посребри и позлати простора.

	Вези с цветя полето равно и безкрайно,
	когато Флерида излезе засияла;
	но ако, слънце, не излезе тя случайно,

	ти планината не кичи, не оцветявай,
	не следвай стъпката на утрината бяла,
	морето не сребри, ни къра позлатявай!
P$
