P>
	Очите ми ще склопи сянката последна,
	отнемайки ми белия прекрасен ден,
	и моята душа за полет дръзновен
	ще може да развърже свойта мощ победна,

	но и оттатък паметта ми непреклонна
	не ще забрави тоя бряг, де страдах аз,
	студената вода пламтящата ми страст
	ще знае да преплува въпреки закона.

	Душа, тъмница за която бил е бог,
	и вени, дали огън на кръвта гореща,
	и мозък, грял на мисли с пламъка висок:

	плътта изчезва, не вълнението в тях;
	ще бъдат пепел те, но пепел, що усеща,
	ще бъдат вече прах, обаче влюбен прах.
P$
