P>
	Ако за волята ви аз съм восък мек,
	как да се спогодим, щом виждам изненадан,
	че вий за моята сте камък твърд и хладен?
	Това неравенство приема ли човек?

	Да се отвърне със любов на любовта,
	отвеки е такъв на любовта закона,
	но вий, госпожо, пожелахте непреклонна
	да утвърждавате закона на гнета.

	Аз имам плячка прелестите ви чудесни,
	насила с моите ръце ги завладях,
	тъй като не склонихте да ги предадете.

	А щом Любов и вашите очи небесни
	виновници са за извършения грях,
	закона си суров, госпожо, нарушете!
P$
