P>
	Чудовищен и страшен прокънтява
	дълбоко във сърцето сетния ми ден
	и сетния ми час, злокобен и студен,
	изпълнен с призраци и уплах приближава.

	Но ако сладостен покой, почивка ведра
	под скръбния си вид донася ни смъртта,
	любезна в свойта строгост се показва тя:
	не във страданията, в ласките по-щедра.

	Защо пред нея глупав страх тогава свива
	сърцето, щом духа, в несгоди окован,
	сама дохожда да избави милостива?

	Да дойде молена и тъй зарад доброто
	ме свари благодарен, не от страх терзан;
	довършвайки го, тя осмисля ми живота.
P$
