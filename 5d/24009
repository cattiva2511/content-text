P>
	На боровете върху мрака се спря за миг един небето,
	избяга вятърът, дойдоха водата, злакът и щурчето.
	Вървях аз, пеейки унесен, със радост в тъмните зеници,
	по пътя, който пуст и тайнствен се виеше ведно с реката,
	и минал край развалините на мавърската воденица,
	видях високото момиче със поглед да следи водата.

	— Момиче, да не би да гледаш реката как тече? — Аз гледам
	дали не си отива също и мойта песен с нея редом.
	Дойде си вятърът, избяга водата, злакът и с щурчето,
	със колелото воденично поде да се върти небето.
	И аз се върнах мълчаливо, с несбъдната мечта в душата,
	по пътя, който пуст и тайнствен се виеше ведно с реката.
P$
