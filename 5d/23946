P>
	Объркал пътя си, с несигурни крака,
	болнав и отмалял, във тъмна нощ залутан,
	на глуха пустош тъпчейки покоя смутен,
	вървя безсмислено и залудо вика.

	Дочу да се повтаря в тъмното отвъд
	далечно лаене на куче, още будно,
	и в полусрутен хан насред поле безлюдно
	съчувствие намери, ненамерил път.

	Разсъмна, слънцето простора позлати,
	една сънлива хубост, в хермелин укрита,
	прекърши пътника със свойта стръвна страст.

	Гостоприемството с живота ще плати;
	било би по-добре без дом в нощта да скита,
	отколкото да гине, както гина аз.
P$
