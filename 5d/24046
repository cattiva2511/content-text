P>
	Аз също влязох в тая къща,
	съгледах майката да шие.
	Една мома, почти жена (би казал: колко
	хубава и стройна е израсла),
	очи подигна, тъмни и големи, но не ме погледна.
	Детенце, дребна сянка, вик един
	и шумоление по пръстения под
	докосна моите пети, без да ме види.
	Отвън на входа биеше човек
	уверено едно желязо.
	Аз влязох и не ме видяха.
	Аз влязох през една врата, за да изляза пак от друга.
	Полюшна дрехите им сякаш някакъв ветрец.
	И дъщерята вдигна лик, очи големи, празни,
	и сложи пръсти на челото.
	Гръдта на майката излъхна
	една въздишка мълчалива и дълбока.
	Детето уморено склопи кротичко очи.
	Бащата своя чук остави
	и се загледа в синкавия заник.
P$
