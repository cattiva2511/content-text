P>
	Отнася всичко, всичко кратката година
	на смъртния живот, осмяла твърдостта
	на мрамора студен ведно със храбростта
	и силата на гордата стомана синя.

	Преди да се научат да вървят, нозете
	отиват към смъртта, животът ми така
	превръща се в една размътена река:
	с вълни високи, черно, пие я морето.

	И всеки кратък миг е дълга стъпка само,
	която правя, без да ща, по своя път,
	тъй като, спрял и спящ, си хода ускорявам.

	Въздишка кратка след премеждие голямо
	е наследяваната неизбежна смърт,
	но ако е закон, защо се наскърбявам?
P$
