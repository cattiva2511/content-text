P>
	Пак както вчера… През кепенеца затворен
	лъчи и музика; във двора на съседа
	златисти плодове висят от теб на педя
	и във басейна хладен спи лазура морен.

	Севиля! На детинството ни град омаен!
	Как ръфа времето напразно паметта ти!
	Тъй наша! Спомените съживи си, брате!*
	[* _Спомените съживи си, брате…_ — братът тук е Мануел Мачадо, през Гражданската война останал в зоната на фалангистите.]
	Защото утре на кого ще е, не знаем.

	Огнището ни някой с камъка продаде
	на грубия тевтонец, а на мавра гладен
	и италианеца — пристанищата сини.

	Всели вражда и смут в народа ни юначен,
	що мели сам плода на своите маслини
	и пости, и копай, и сей, и пей, и плаче.
P$
