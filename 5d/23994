P>
	По пътищата свечерени
	аз замечтан се скитам. Горе
	на хълмовете позлатени
	бдят дъбовете тъмнокори.

	Де води този път невесел?
	Вървя по витата пътека
	и друмник морен, пея песен.
	Припада вечерта полека.

	„На обич шипа търпеливо
	аз носех във сърцето клето;
	един ден го изтръгнах диво:
	сега не чувствувам сърцето.“

	Притихва в миг полето ширно
	и се замисля в тишината.
	Прозвънва вятърът немирно
	в тополите покрай реката.

	Над мен все повече тъмнее;
	и пътят, който се изскубва
	от мрака и едва белее,
	залутва се и се загубва.

	И пари мойта жал гореща:
	„Шип позлатен, кажи спокоен,
	кой би могъл да те усеща
	забоден във сърцето свое?“
P$
