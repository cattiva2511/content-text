	[* _Публикация:_ Печатано посмъртно в „Звънар“, г. I, бр. 8, 1924 г. — Бел. Веска Иванова. Събрани съчинения, том 4. Български писател, 1979.]
P>
#	1
	Не бе напълно плитък:
	без четвърт — идиот.
	Като юва* добитък
	[* Юва (тур.) — изгубен, скитащ се добитък.]
	премина тоз живот.

#	2
	За гроб не й запазвам периметър.
	— Погребва ли се ветър?

#	3
	Тънък майстор на дебела скука
	е погребан тука.
	Нови мисли търсеше той на тавана,
	търсейки ги — там остана.
	Лека му пръст! Леко в гроба ще лежи,
	ако глупостта не му тежи.

#	4
	Близко ела
	и прочети:
	„Пъстри мечти,
	сиви дела“.

#	5
	Българьо, Българьо, спри тия
	сълзи и не трови душа ни с тех.
	Изкуството пожъна днес значителен успех —
	почина автора на „Незначителни събития“*.
	[* „Незначителни събития“ — книга с разкази от Н. Т. Фол. Смирненски дружи с Фол и тук на шега говори за смъртта му.]

	* * *

	Какво нещастие красиво
	да търсиш щастие в света!
	Посред пустиня смъртно сива
	да вярваш в пролетни цветя.

	Аз пих горчивата измама
	на свойта детска доброта.
	И всред пожара на скръбта ми
	изгаря сетната мечта!
P$
