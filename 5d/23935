P>
	Прищевките да следвам на любовта голяма
	и да превивам шия под нейния хомот,
	лик хубав като идол да тача цял живот
	и с моите грабежи да му обличам храма,

	ще трябва моите взори отново да са бойки
	и моят лоб да бъде с къдрици подмладен,
	да върнат пак моите устни своя цвят червен,
	над тях мъхът младежки да висне в две ръкойки.

	Като змия, която ще сменя свойта кожа,
	на хубавата Филис* пред пътната врата
	[* _Филис_ — условно поетично име.]
	тогаз на дъжд и вятър самин ще устоявам.

	Но ако се не връща онази младост божа
	и всичко е в живота различно с възрастта,
	защо и аз не трябва така да размишлявам?
P$
