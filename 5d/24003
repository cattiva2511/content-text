P>
	В спокойствието на тез долини,
	изпълнени с тъга потайна,
	трептят под небесата сини
	звънците медни на чердата;

	заспива слънцето в тревата;
	от бреговете позлатени
	се вслушват китните дървета
	в шуртението на водата.

	Пастирът мълчалив почива
	върху голямата си гега,
	загледан в аления заник
	на пролетта; и от ливада

	в ливада кротките му крави
	изкачват бавно планината
	с далечната звънлива песен
	на своите звънци плачливи.

	… Пастире, засвири старинна
	и жална песен с твойта флейта;
	плачи в дълбоките долини,
	посърнали и нажалени;

	плачи за злака на земята,
	за диаманта на водите,
	плачи за слънчевия блясък
	и залезите на душата.

	И нека всичко тук, пастире,
	залее с жалби твойта флейта:
	полята родни на Испания
	разстилат се зад Пиренеите.
P$
