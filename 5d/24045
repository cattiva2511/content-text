P>
	Имаше чипо носле, беше дребна.
	Как обичаше само да тича по пясъка!
	Тя се гмуркаше лудо в морето
	и не знаеше що е уплаха.
	Тя плуваше там като в своя рождена стихия.
	Вълните я бяха понесли към плажа,
	невинна въз бялата пяна,
	с разкрити очи в светлината.
	По ситния пясък се плъзваше бавно с вълните
	и се смееше тя
	със смеха на дете във смеха на морето
	и ставаше мокра и мъничка,
	сякаш излязла сега от седефена мида,
	и навлизаше в древната суша,
	от талазите носена кротко.
	Не си ли припомняш?
	Разкажи ми какво си видяла на морското дъно!
	Кажи ми, кажи ми! — я молех настойчиво аз.
	Не си спомняше нищо.
	И скачаше пак с бистър смях във водата
	и се изтягаше върху вълните покорно.
P$
