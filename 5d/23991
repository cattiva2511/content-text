P>
E>
	Наистина, казваше си той, изглежда,
	моята съдба е да умра, като мечтая.

@	Стендал, Червено и черно, LXX
E$
	Да умра, мечтаейки, но ако аз мечтая
	да умра, смъртта е блян, един отвор отвъд
	в празното пространство; не мечтая ли, е смърт;
	вечността така заграбва времето накрая.

	Да живея празно днешния си ден под стяга
	на отминалия, който в него се повтаря пак,
	да живея роб на отвращението — как,
	мигар е живот това, щом робство ми налага?

	За смърт мечтаел, не убивам ли мечтата?
	Не убивам ли живота, бляна си живял?
	За какво ми са усилията на душата

	да науча туй, което се накрай забравя,
	като гледам — небосвод смълчан и потъмнял —
	челото на господаря гняв да помрачава?

@	28 декември. Ден на невинните, 1936
P$
