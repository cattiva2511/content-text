P>
#	1

	Очи, със светлина налети,
	ако със кроткия си взор сте именити,
	защо, в мен взрете ли се, гледате сърдити?
	Ако, добри и милостиви,
	изглеждате по-хубави и просветлени,
	не гледайте ме разгневени,
	за да не ми изглеждате по-некрасиви.
	Ах, безпокойствия горчиви!
	Очи, със светлина налети,
	щом гледате така, поне ме погледнете!


#	2

	И да закриете очите
	с ръката, за която аз не съществувах,
	лукавство беше, ми се струва,
	досадата ми само за да удвоите.

	Ала на хитростта игрива
	печалбата бе по-голяма от щетата:
	защото странна светлината
	на слънцето изглежда, докато се скрива.

	Прощавам вашата обида:
	макар да искахте да скриете от мене
	очите си, вий заслонени
	по-хубави оставихте ми да ги видя.
P$
