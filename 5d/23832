	[* _Публикация:_ Маскарад. Седмично художествено-хумористично списание. София, г. I., бр. 8 от 21 януари 1923 г., с подпис: _Сопоносец Храбри_. — Бел. Веска Иванова. Събрани съчинения, том 4. Български писател, 1979.]
P>
	Не затрупвайте ме с комплименти
	зарад жълтата значка —
	имам, братко, подръка
	магазин от разноцветни ленти.

	По идеи цял съм слънчев спектър,
	бях ратай при всеки клуб —
	чрез оранжевия кюп
	днес съм храбър жилищен инспектор.

	Чернотрудов момък съм с монокъл,
	земледелец с чиста кръв,
	винаги съм бивал пръв
	в честната борба за честен кокал.

	Наредете избори през два дни,
	смело в книжната война —
	край държавната хазна
	ще стълпиме рицарите гладни.

	Съвестта им няма да е яркожълта —
	тя не лови вече цвет,
	но затуй пък ред по ред
	те ще бият лошо и добре ще гълтат.

	И след избора попитай за реклама:
	— Бит ли е добре врага?
	— Бит е, братко, и сега —
	вчера само аз набил съм двама…
P$
