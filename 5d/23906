P>
	„О свежа розо, свежа розо,
	обичана от все сърце,
	не знаех никак да ви служа,
	когато ви държах в ръце,
	а днес, когато бих ви служил,
	не мога да ви имам аз.“
	„Вината, друже мой, бе ваша
	и само ваша, че тогаз
	писмо изпратихте ми вие
	с един слуга доверен свой
	и вместо отговор да вземе,
	ми друго изповяда той:
	че сте, приятелю мой, женен
	далеч в леонските бърда,
	че имате жена красива
	и росни като цвят чеда.“
	„Госпожо, който го е казал,
	изрекъл е една лъжа:
	не съм бил никога в Кастиля,
	нито в земите на Леон,
	освен когато много малък
	не знаех още за любов.“
P$
