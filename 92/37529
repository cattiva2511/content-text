	[* Това е последната завършена поетическа творба на Пастернак и е финално стихотворение в последната му книга „Когда разгуляется“, издадена на руски език в Париж през 1959 година.]
P>
	Аз помня зимни дни — уж сняг,
	но вече слънцето се сменя,
	и всеки имаше свой знак,
	но същността бе неизменна.

	Дни радостни, дни на тъга,
	но все тъй са единно цяло,
	за да си мислим, че така
	и времето е сякаш спряло.

	Дни нижат се един след друг,
	на зимата се вижда края:
	над кишав път сълзи капчук
	и слънце връз леда играе.

	И влюбените — цял живот
	жадуват да са с устни впити,
	а сякаш се обливат в пот
	и къщичките на скорците.

	На циферблата се въртят
	стрелки в сънлива полутръпка,
	по-дълъг е от век денят
	и вечна — нашата прегръдка.

@@	Януари 1959
P$
