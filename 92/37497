	[* Сонетът представлява монолог на Клеопатра VII, последната царица от династията на _Лагидите_ (Птолемеите), управлявали Египет от 365 до 30 г. пр.н.е.]
P>
	Бях Клеопатра и царица бях
	в Египет — до последната година.
	Лагидите измряха. Рим загина.
	И няма знак над клетия ми прах.

	В делата на света не оцелях,
	животът ми сред празненства премина,
	дори в смъртта си бях на сласт робиня…
	Ала от мен, поете, те е страх!

	Теб, както и царете, прелъстявам
	с невярната си сянка — и оставам
	жената, за която ти мечта.

	Ти властваш, знам, чрез дивното изкуство,
	а мойта власт е красота и чувство
	и аз съм стих, звънящ във вечността.

@@	1899
P$
