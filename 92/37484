P>
	Отворен е балконът, а навън
	опустошен от дъждове е паркът,
	лехите от студа са обгорени.
	Подобно лунен камък е небето
	над парка — бледо и студено. Вятър
	подгонил е оловно сиви облаци
	и дъжд пороен, носещ буря, бяга,
	димящ през парка пуст… Но ако мигом
	надникне слънце, непонятна радост
	сърцето ти обзема! Жадно вдъхваш
	уханния и хладен въздух, после
	без шапка се отправяш по алеята,
	а пък над нея все по-приветливо
	и синьо е небето — и внезапно
	откъм хармана гълъб бял се стрелва
	и като топка сняг край тебе пада.
	След него — друг. И двата дълго, дълго
	пият вода от локвата лазурна,
	след туй главички вдигат… Не помръдваш,
	боиш се да не ги смутиш, обхванат
	от радост трепетна, и ти се струва,
	че не вода дъждовна пият те —
	а чистия лазур небесен.

@@	1903
P$
