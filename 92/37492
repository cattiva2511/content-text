P>
	Как свързани са с тайна, чудна власт
	дъхът и силуетът на цветчето!
	Така брилянтът е незрим, дордето
	е само нешлифован, груб елмаз.

	Така фантазия, мечта и страст
	се носят като облаци в небето —
	след туй, скулптирани от острието
	на словото, живеят век след нас.

	Бих искал в думи ярки, поривисти
	да въплътя и моите мечти —
	и те да грейнат с истински черти.

	А мой другар, щом този том разлисти,
	и от сонета да се възхити,
	и от съня на буквите лъчисти!

@@	1895
P$
