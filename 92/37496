	[* За това стихотворение Леонид Гросман пише, че е „превъзходен образец“ на сонетното изкуство, в който „асирийският надпис е изразен с отчетливостта на клинопис и сякаш съхранява тежестта на каменните надгробни плочи.“ (_Л. Гроссман._ Собрание сочинений в пяти томах, том IV. Москва, 1928, с.345.)]
P>
	Аз вожд съм на царе и цар — Асархадон*.
	[* _Асархадон_ — асирийски цар (680–669 г. пр.н.е.). Запазен е изсечен върху скала надпис за неговите победи.]
	Царе, владетели, говоря вам: плачете!
	Едва поех властта, въстана град Сидон.
	Но аз сразих Сидон* и сринах домовете.
	[* _Сидон_ — древен финикийски град, разрушен от Асархадон.]

	В Египет мойта реч звуча като закон,
	в очите ми Елам* съдбата си прочете,
	[* _Елам_ — древна държава на югоизток от Асирия.]
	от кости вражески сградих си мощен трон.
	Царе, владетели, говоря вам: плачете!

	Кой ще ме превиши? С какво да се сравня?
	С човешките дела, по-бледи от съня,
	с най-дръзките мечти — за юноши забава?

	Изчерпах те докрай, безкрайна земна слава
	И величав стоя сред своя небосклон,
	аз, вождът на царе и цар Асархадон.

@@	1897
P$
