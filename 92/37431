	[* И тази творба е вдъхновена от любовта на Тютчев към Елена Денисиева.]
P>
	Очи съзрях! Очи, о Боже!
	И как се влюбих — знае Бог!
	Нощта им страстна разтревожи
	душата с мрака си дълбок.

	В тях целият живот звучеше
	и сякаш бездна зърнах аз —
	такава горест там гореше,
	такава глъбина от страст!

	На миглите им в здрача падащ
	трептеше зов неутешим —
	като наслада морно страдащ
	и като скръб неумолим.

	Вълшебната им изнемога
	с такава мощ ме порази,
	че все ги гледах — но с тревога,
	и им се радвах — през сълзи.

@@	1851
P$
