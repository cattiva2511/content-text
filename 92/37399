	[* Едно от многото Пушкинови стихотворения, свързани с идеята и образа на пътя — един символ, характерен не само за Пушкин, но и за руската литература изобщо. Освен това стихотворението далеч не е единственото, в което поетът прибягва до използване на нецензурни думи и изрази, и дори ги римува. (Един век по-късно същото прави С. Есенин). За разлика от другите — и български, и чуждестранни — преводи, тук е спазена точната фраза на оригинала.]
P>
	Макар и често с тежко бреме,
	тя леко движи се все пак;
	и, беловлас, коларят Време
	препуска буйния си впряг.

	И сутрин всеки в нея сяда;
	от нищичко не ни е страх,
	крещим, терзани от досада:
	„Хей, карай, мамка му …х!“

	Но пладнето не е тъй дръзко;
	страх всява всеки склон, овраг,
	колата доста ни разтръска,
	крещим: „Полека бе, глупак!“

	И привечер лети колата;
	и вече свикнахме почти,
	и дремем, мислим за кревата,
	а Времето с камшик плющи.

@@	1823
P$
