	[* Стихотворението е посветено на съпругата на поета Наталия Гончарова. Както и много други негови творби, то е диалог на Пушкин със самия себе си. Същевременно е своего рода полемика с едно стихотворение на К. Батюшков, където се отдава предпочитание на жената, обиграна в любовното изкуство.]
P>
	О, не, аз не ценя насладата безумна,
	екстаза на страстта възторжена и шумна,
	когато с вик и стон в среднощната тъма
	вакханка гърчи се под мен като змия
	и впила с жар уста тъй сладостно-отровни,
	ме тласка към мига на тръпките върховни!

	О, как, смиренице, по-мила си за мен!
	И как мъчително се чувствам с теб блажен,
	когато след молби горещи, упорити
	отдаваш ми се ти, ала без страст в очите,
	свенливо-сдържана приемаш ти едва
	възторга ми, мълчиш, извърнала глава,
	след туй все повече към мене се притискаш —
	и буйната ми страст споделяш, без да искаш!

@@	1831
P$
