	[* На високия бряг на Днепър, край град Канев, се издига огромен кръст над гроба на украинския национален поет Тарас Шевченко (1814–1861).]
P>
	Гигантски кръст в степта се извисява.
	Тук земното се сля пак със земята —
	и тук едва, в покоя на полята,
	отдъхна си душата величава.

	Но песента надви смъртта лукава
	и страстна, като вятър в маранята,
	тя словото, окриляло сърцата,
	от днес на вековете завещава.

	Спри, пътниче, сред тази шир безкрайна!
	И помоли се с радост, с дух свободен,
	макар и да напира в теб ридание…

	Наоколо синее се Украйна,
	там долу Днепър плиска пълноводен,
	а кръстът значи скръб и упование.

@@	1885
P$
