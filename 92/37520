	[* У Анна Ахматова изглежда е налице някакво устойчиво емоционално-образно възприятие на есента. Ако в това стихотворение тя е сравнена с нахлул в града метежник, в написаното четвърт век по-късно стихотворение „И снова осень валит Тамерланом“ (1947) Ахматова казва, че „есента налита като Тамерлан“.]
P>
	Баснословната есен издигна си купол огромен,
	заповядано бе: облак чер да не го затъмни.
	И се чудеха всички — септември отдавна е спомен,
	а защо ли се бавят студените, влажните дни.

	Изумрудна в каналите мръсни водата проблясна
	и копривите даже от рози по-силно дъхтят.
	Страшно алена грейна зората и дяволски страстна —
	ние дълго ще помним това, чак до своята смърт.

	А пък слънцето бе като втурнат в града ни метежник
	и така му се радваше с пролетен жар есента,
	че кокичета сякаш ще грейнат след миг — белоснежни…
	Всичко стана, когато се спря ти пред мойта врата.

@@	1922
P$
