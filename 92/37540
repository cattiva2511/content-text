P>
	Удавен разносвач на бира беше опънат върху масата.
	Някой бе пъхнал между зъбите му
	тъмно-светла лилава астра.
	Когато откъм гърдите
	под кожата
	с един голям нож
	изрязах езика и небцето
	трябва да съм я закачил, тъй като се хлъзна
	в наблизо намиращия се мозък.
	При зашиването
	я поставих в гръдния кош,
	между финия талаш.
	Напий се до насита в твоята ваза!
	Почивай в мир,
	малка астра!
P$
