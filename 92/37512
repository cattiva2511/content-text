	[* Стихотворението е изградено върху типичното за Игор Северянин остроумие на парадокса, което откриваме и в много от неговите афоризми:
P>
	Единственото мое убеждение
	е да нямам убеждения.

	Аз се радвам само на онези,
	които ми се радват.

	Всеки велик художник си има
	своите шутове — това са критиците.

	Ситните „поетушки“ — това са молци
	върху шубата на великия поет.

	Хората, които ме уверяват, че приличам
	на Оскар Уайлд, ме обиждат:

	аз много обичам Уайлд, но на мен
	ми е достатъчно да приличам на себе си.
P$
	(_И. Северянин._ Тост безответный. Стихотворения, поэмы, проза. Москва, 1999, с.502-503.)]
P>
	Аз славей съм — тенденции в мен няма,
	не ме вълнува хич премъдростта…
	Но песента ми радва и примамя,
	защото съм певец на пролетта.

	Аз славей съм — да, аз съм сива птичка,
	но песента ми е с вълшебен звук
	и отличавам се с една привичка —
	да ви внушавам, че светът е друг.

	Аз славей съм! Защо са ми критици
	без божия искра във свойта гръд?
	Свинята наслаждава се на трици,
	а не на туй, че клонки шумолят!

	Аз славей съм и с нищо, освен с песен,
	полезен не съм бил до този ден.
	Аз съм така безсмислено чудесен,
	че Смисълът се преклони пред мен!

@@	1918
P$
