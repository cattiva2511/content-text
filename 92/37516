	[* Още ранните изследователи на Ахматова отбелязват художествената роля на различни повествователни елементи в нейната поезия. Един от тези автори, бъдещият академик Виктор Жирмунски пише: „Редица стихотворения на Ахматова могат да бъдат наречени малки повести, новели; обикновено всяко стихотворение е новела в извлечение, изобразена в най-острия момент от своето развитие, откъдето се открива възможност да се обозре цялото предшестващо течение на фактите“. (_В. Жирмунский._ Вопросы теории литературы. Ленинград, 1928, с.299-300. Същата идея преди това развива и Борис Ейхенбаум в статията си „Роман-лирика“ (Вопросы литературы, 1921, №6-7).)
	Типична илюстрация на тази специфична особеност на Ахматовата поетика е стихотворението „Сивоокият крал“. В него съвсем лаконично (друга особеност на Ахматовия стил) е маркиран цял един любовно-криминален сюжет. Съпругът на лирическата героиня, по всяка вероятност лесничей или придворен ловец, е убил краля, защото е разбрал, че е любовник на жена му и баща на тяхната дъщеря.]
P>
	Слава на теб, безизходна печал!
	Вчера умря сивоокият крал.

	Залезът ален догаряше вече.
	Моят мъж влезе, спокойно ми рече:

	„Чу ли, по време на лов бил убит.
	Там, край дъба бил трупа му открит.

	А пък кралицата млада, горката,
	само за нощ побеля й косата.“

	Взе си лулата, избърса прахта
	и пак на работа тръгна в нощта.

	Аз мойта щерка сега се прегърна,
	в нейните сиви очи ще надзърна.

	А дървесата вън шепнат без жал:
	„Няма го вече в света твоят крал…“

@@	1910
P$
