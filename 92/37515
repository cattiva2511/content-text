	[* Сонетът е написан при второто посещение на Игор Северянин у нас през 1933 г. Включен е в стихосбирката му „Медальони“, издадена през следващата година в Белград. В тази книга, съдържаща сто сонета-характеристики на изтъкнати творци на литературата и изкуството от цял свят, Христо Ботев е представен наред с писатели като Шекспир, Пушкин, Гогол, Достоевски, Чехов, Блок, Маяковски, Ахматова, Хофман, Балзак, Верлен, Мопасан, Метерлинк, музиканти като Бетховен, Верди, Григ, Римски-Корсаков и др. Сонетът „Христо Ботев“ излиза за първи път в превод на български в сп. „Листопад“ през 1934 г.]
P>
	Шуми и шепне Дунав ден след ден
	как там, по пътя към земите немски,
	с атака дръзка корабът „Радецки“
	от храбрите момци бе хванат в плен.

	Кой в този пътник тъй обикновен
	би разпознал борец, в чиято детска
	душа гори бунтовническа треска?
	Криле развей, певецо вдъхновен!

	Потеглил от румънските полета,
	смелчакът Христо Ботев, вожд на чета,
	при Козлодуй се спусна да мъсти.

	От турски орди обкръжен в Балкана,
	край Враца поразен от смъртна рана,
	той викна на смъртта: „Обезсмърти!“

@@	25 декември 1933
P$
