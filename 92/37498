P>
	Търсач на острови съм аз! — моряк
	и скитник в необятни океани.
	Цветя жадувам нови и нов бряг,
	простори чужди и езици странни.

	Тълпят се покрай мен жени — рояк,
	и всяка с кроткия си взор ме кани!
	Разгалват си душите, пълни с мрак,
	споделят с мен и радости, и рани.

	Сърцето се разкрива в любовта
	и греят в святата му глъб неща
	единствени, а не мечти случайни.

	Да! Пия аз живот като вампир!
	А чуждата душа е чуден мир
	и мамят ме страхотните му тайни.

@@	1900
P$
