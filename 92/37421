	[* Тютчев пише това стихотворение по време на пътуването си от Петербург за Мюнхен.]
P>
	Ливонските поля* пресякох — един свят,
	[* _Ливония_ — така се е наричала през Средновековието територията на Латвия и Естония. От 1202 до 1562 г. тя се е намирала под владичеството на тевтонския духовно-рицарски Орден на мечоносците.]
	където всичко тъй унило беше:
	и песъчлива пръст, и небосвод без цвят…
	От размисли духът ми се гнетеше.

	На този мрачен край си спомних повестта
	и тя със скръб и кръв ми заговори —
	как синовете му, на колене в прахта,
	целували са рицарските шпори.

	И вгледан в теб, река, навяваща тъга*,
	[* Тютчев пише това стихотворение по време на пътуването си от Петербург за Мюнхен.]
	във вас, гори, крайбрежни върволици,
	аз мислех: „Отдалеч пристигате сега,
	на миналото сякаш сте връстници!“

	Да! Само вие сте се върнали при нас
	на друг, отминал свят от бреговете.
	О, как за него днес да ви запитам аз?
	И на въпроса ми отговорете!

	Но ти, природо, бдиш над този древен прах
	с усмивка странна, с тайнствена тревога
	тъй юноша, в нощта случайно зърнал Бога,
	след туй по цял ден си мълчи от страх.*
	[* Поетът сравнява природата, укриваща събитията на които е била свидетел, с библейския юноша Самуил, който се страхувал да каже, че през нощта Бог го е събудил, за да му се покаже. (Първа книга Царства, гл. III).]

@@	1830
P$
