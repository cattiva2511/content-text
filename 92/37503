	[* В ръкописа е озаглавено „Надпис върху античен барелеф“. Има се предвид барелефа в парка Версай, изобразяващ Орфей, който слиза в ада. Когато Евридика, жената на митичния тракийски певец Орфей, умира от ухапване на змия, той измолва от бога на подземното царство разрешение да я отведе обратно на земята. Ала нарушава условието да не се обръща назад, към крачещата след него Евридика, и тя завинаги остава в царството на мъртвите.]
P>
	Дошли сме всуе на земята.
	В тъмници тънем без слънца.
	И се притискаме в тъмата,
	като безпомощни деца.

	Весло в реката мъртва плиска.
	Орфей зове жена си в мрак.
	И някой да ни слее иска,
	и някой ни разделя пак.

	Скръбта не смее да извика.
	Гори в ръката ни ръка.
	И влажен камък все така
	в тъмата шепне: Евридика!

@@	1905
P$
