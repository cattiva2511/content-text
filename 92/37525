	[* Стихотворението е свързано с началото на любовта между Пастернак и Олга Ивинска. За това ще стане дума по-нататък.]
P>
	Фучеше буря над света,
	навред фучеше.
	Гореше в стаята свещта,
	свещта гореше.

	Както мухи летят в рояк
	към светлината,
	връхлитаха парцали сняг
	върху стъклата.

	По тях стрелички и цветя*
	[* _„Стрелички и цветя“_ (в оригинала е „стрелички и колелца“) — древни символи, обозначаващи мъжкото и женското начало. По този начин поетът, още в началото на своята знаменита творба, зрително маркира любовния аспект на сюжета.]
	студът лепеше.
	Гореше в стаята свещта,
	свещта гореше.

	Две сенки по тавана все
	блуждаха трепетни —
	преплетени ръце, нозе,
	съдби преплетени.

	И чифт обувчици в нощта
	на пода падаше,
	и върху роклята свещта
	със сълзи капеше.

	В мъглата бяла, в пустошта
	земята спеше.
	Гореше в стаята свещта,
	свещта гореше.

	И пламъчето се люля,
	и рой съблазни
	трептяха с ангелски крила —
	кръстообразни.

	Цял месец бурята пищя
	и сняг валеше.
	Гореше в стаята свещта,
	свещта гореше.

@@	1946
P$
