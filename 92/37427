P>
	Над тайнствен свят от духове,
	над бездната му страховита,
	златотъкан покров се сплита
	по волята на богове.
	Денят — покровът светлоок —
	във всяка земна твар ликува,
	ранените души лекува,
	закриля и човек, и бог!

	Но мръква ден, настъпва нощ
	и пред съдбата ни сурова
	разкъсва тя за миг покрова
	и го захвърля с дива мощ…
	Пред нас пак зее пропастта,
	с мъглата, с тъмната си сила,
	и нищо тук не ни закриля —
	затуй тъй страшна е нощта!

@@	1839
P$
