	[* Ранното стихотворно послание на Лермонтов до неговия съученик от Московския университетски благороднически пансион и близък приятел Дмитрий Дурнов. На него са посветени и други Лермонтови стихотворения.]
P>
	Пребродих руското ни царство,
	подобно беден пилигрим.
	Вред — змийска злоба и коварство
	и никъде другар любим,
	ни дружба, нежна, постоянна,
	без корист и без тайна злост.
	Но ти дойде, нечакан гост,
	и в моя дух покой настана!
	Как весели сме с теб сами
	и дни щастливи аз прекарвам,
	а от лукавите моми
	страня и вече не им вярвам!…

@@	1829
P$
