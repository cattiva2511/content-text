P>
	Страхувай се от любовта!
	След като с жар те разтревожи,
	с тъга ще те погуби тя,
	а да те възкреси не може.

	Жената скъпа в миг щастлив
	ще ти даде — е, да! — ръката…
	Но дни ще минат… Кичур сив
	ще сложи между вас съдбата…

	Ограбен, жалък ще си ти —
	в креслото, с горест мълчалива
	загледан в грозните черти
	на свойта бабичка бъбрива.

	А после ще потръпнеш цял
	от спомена за младините,
	когато огън е пламтял
	зад тези старчески ланити…

	Сам по` е леко да стоиш,
	смъртта си весел да очакваш —
	тъй двойна скръб ще си спестиш
	и две сърца не ще оплакваш!…

@@	1830
P$
