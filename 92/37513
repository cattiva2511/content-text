P>
	Той цял е в оня миг чудесен*,
	[* _„Той цял е в оня миг чудесен“_ Игор Северянин има предвид Пушкиновото стихотворение „Я помню чудное мгновенье“.]
	през вековете съхранен!
	Той — въплътил самата песен!
	И е безсилна всяка тлен.

	Той между всички тук живеещи —
	и мъртъв — пак не е умрял,
	а вечно жив във всички пеещи.
	Затуй смъртта не е финал.

	В стиха му сякаш Красотата
	разкрива своя собствен лик.
	За него няма смърт в сърцата
	и затова е тъй велик!

	Той днес изглежда архаичен,
	но нищ е днешният човек,
	щом Пушкинският миг лиричен
	и по-красив от моя век!

@@	1918
P$
