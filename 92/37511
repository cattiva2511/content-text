	[* Героиня на това стихотворение е оперната актриса Любов Андреева-Делмас (1879–1969). На нея е посветен и цикълът на Блок „Кармен“ (1914), един от шедьоврите на късната му любовна лирика. (Вж.: _Анат. Горелов._ Гроза над соловыным садом. Александр Блок. Ленинград, 1973, с.380-412; _Вл. Орлов._ Гамаюн. Жизнь Александра Блока. Ленинград, 1978, с.502-523.)]
P>
	Първо всичко в шега тя превърна,
	щом разбра — почна да ме кори,
	и лицето й нежно посърна,
	после с кърпа сълзите изтри.

	Закикоти, със зъбки изтрака,
	неочаквано спря, след това
	си припомни за нещо, заплака,
	десет фиби за миг изтърва.

	Тръгна, върна се, нищо не каза,
	сякаш чакайки, се повъртя,
	и проклинайки, гръб ми показа,
	и навярно напусна ме тя.

	Е, какво пък, на тая земя
	пак в стиха ще потърся утеха.
	И животът ли тъй отшумя,
	отшумя като твоята дреха?

@@	1916
P$
