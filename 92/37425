	[* В стихотворението намира отражение характерната за Тютчев идея за едновременното величие и безсилие на човешкия разум. Както струята, колкото и мощна да е тя, най-сетне е принудена, по закона за гравитацията, да падне отново на земята, така и битието поставя неумолими граници пред човешките копнежи.]
P>
	Виж, като облак несравним,
	фонтанът строен как светлее,
	разпръсква се и пламенее
	от слънце влажният му дим.

	Политнал до небето чак,
	докоснал висини заветни, —
	след туй в прашинки многоцветни
	обречен е да рухне пак.

	О, неуморен водоскок,
	о, водоскок на мисълта ни!
	Какви, не знаем, сили странни
	те устремяват на възбог?

	За теб небето е мечта!…
	Но длан невидима, жестока
	прекършва струята висока
	и запокитва те в пръстта.

@@	1836
P$
