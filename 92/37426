P>
	Все още е унил светът,
	но вече пролетта повява —
	и мъртъв стрък се полюлява,
	и клонки елхови трептят.
	Природата едва се буди,
	ала през сън дочува тя,
	отвред дочува пролетта,
	усмихва й се и се чуди…

	Душа, душа, уж спеше ти…
	Ала какво за миг те стряска,
	като целувка, като ласка,
	и буди златните мечти?…
	Блести, топи се пряспа снежна,
	пламти лазурът, ври кръвта…
	Дали е лъх от пролет нежна?
	Или е жар на любовта?…

@@	Април 1836
P$
