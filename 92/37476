	[* _Сафо_ (Сапфо) — древногръцка поетеса от VI век пр.н.е., живяла на остров Лесбос в Егейско море. Според легендата, била е влюбена в красивия юноша Фаон, но понеже той не отвърнал на любовта й, Сафо се самоубила, хвърляйки се от Левкадийската скала в морето. М. Лохвицка я нарича _„на Лесбос звездата най-ярка“_ заради нейния чар и зарази знаменитата й любовна поезия.
	Самата М. Лохвицка е много популярна в края на XIX век поетеса. В посвещенията, с които се открива книгата на Константин Балмонт „Будем как солнце“ (1903), тя е наречена „художницата на вакхически видения, руската Сафо“.]
P>
	Тъмноока и стройна, с черти вдъхновени
	и изпълнена с песни божествени пак,
	тя стоеше на пустия бряг
	и вълна след вълна, сребропенни,
	се догонваха в своя луд бяг.

	Появи се лек вятър, прохладно полъхващ,
	и одеждата нейна раздипляше той…
	Долу тътнеше звучен прибой…
	Слънчев лъч, в далнините издъхващ,
	я погали с копнеж за покой.

	Как безбурни над нея блестят висините
	и просторът до днес по-красив не е бил…
	Но защо е ликът й унил?
	Защо веждите ядно са свити
	и челото й мрак е покрил?

	Не затуй ли, че беше на музи другарка,
	днес лъжата любовна тъй страшно горчи…
	Седемструнната лира мълчи
	и Звездата на Лесбос най-ярка
	в нощта взира се с тъжни очи.

	И все тъй я люлеят надежди сърдечни,
	и все тъй страст измъчва скърбящата гръд
	де е чълнът, очакван до смърт?…*
	[* _„Де е чълнът, очакван до смърт“_ означава напразния копнеж на Сафо да се появи любимият й Фаон.]
	Само глухи вълни, безконечни,
	безучастно шумят и шумят…

@@	1889
P$
