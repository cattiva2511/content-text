	[* Стихотворението е посветено на Владимир Шилейко (1891–1930) — филолог, специалист по древни езици, поет и преводач, втори съпруг на Ахматова. Поетесата се омъжва за него през 1918-та и се развежда през 1921 година.]
P>
	На теб покорна? Сигурно си луд!
	Покорна съм единствено на Бога.
	Не искам аз ни трепет, ни тревога,
	за мен затвор е бракът, не уют.

	Нима не виждаш! Аз дойдох сама…
	Декември пак фучеше над полята,
	а светло бе при тебе, в самотата,
	и бдеше зад прозорците тъма.

	Тъй птица о` прозрачното стъкло
	се блъска сред виелицата дива
	и кръв обагря бялото крило.

	Сега спокойна съм, почти щастлива.
	Прости, но вечно мил ще си ми ти,
	задето странницата приюти.

@@	1921
P$
