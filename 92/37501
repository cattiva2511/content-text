	[* Посветено е на Маргарита Василиевна Сабашникова (1882–1973) — художничка и поетеса, първата съпруга на Волошин. Те се женят през 1906 г., но бракът е неуспешен и краткотраен.]
P>
D>
	На М. В. Сабашникова
D$

	Години тази болка чаках аз
	със цялата си пламенност наивна.
	Дойде тя, като син вечерен час,
	и ми обви сърцето като гривна.

	Дойде при мен копнежът на лъча
	с мъчителни, изгарящи ме ласки.
	През влагата лъчиста на плача
	видях света в невероятни краски.

	Като стъкло сърцето зазвънтя
	и тънко пееше там мойта рана:
	„О, скръб! Когато и да дойде тя,
	изглежда винаги е твърде ранна“.

@@	1903
P$
