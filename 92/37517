	[* Става дума за големия руски поет Николай Гумильов (1886–1921). Той е първият съпруг на Ахматова, който я въвежда в литературата, става неин духовен наставник и издава първата й стихосбирка. Бракът им, продължил няколко години, се оказва неудачен, както обикновено се случва, когато на две ярки, високоодарени личности им се наложи да живеят заедно.
	Според спомените на В. С. Срезневская: „Техните отношения по-скоро бяха тайно единоборство: от нейна страна — за самоутвърждаване като свободна жена, от негова страна — заради желанието да не се поддава на никакви магични чарове и да остане самия себе си, независим и властен… уви, без власт над тази вечно изплъзваща се от него, многолика и никому неподчиняваща се жена“. (_Н. Гумилев._ Стихи. Поэмы. Составитель, автор биографического очерка и комментарием В. К. Лукницкая. Тбилиси, 1988, с.30.)
	А. Ахматова и Н. Гумильов и след развода запазват добри, приятелски отношения. Пред Ирина Одоевцева поетът подробно разказва за любовта си с Ахматова, за неудачния им брак, за редица нейни творби, включително и за нейното стихотворение „Той обичаше три неща на земята“. (_И. Одоевцева._ На берегах Невы. Москва, 1988, с.294-306.)]
P>
	Той обичаше три неща на земята:
	пеене след вечерня, пауни невинни
	и овехтелите карти на Америка.
	Не обичаше плача на децата,
	не обичаше чай с конфитюр от малини,
	нито пък женска истерика.
	… А аз бях негова съпруга.

@@	1910
P$
