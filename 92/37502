	[* Стихотворението е изпратено в писмо до М. Сабашникова. Там то е озаглавено на френски „Résignation“, т.е. „Смирение“. Поетът пише: „Аз сега разбирам смирението. Сега за мен има само един път, един изход — да забравя за себе си“. (Цит. по: _М. Волошин._ Стихотворения. Ленинград, 1977, с.395.)]
P>
	Сред сумрака зелен искрящи, суеверни
	възторзи плъзнаха над родните поля,
	и мигом думите изчезнаха в мъгла —
	подплашени ята от лястовици черни.

	И черни сводове, и бледи светлини
	отплуват в речната сияеща безбрежност.
	В душата ми расте такава нежност!…
	Как бавно нижат се разплавените дни…

	И аз за първи път смирено коленича,
	и мойто, мъртвото… единствено сърце
	от теб поемам — като сиво птиче,
	което стоплила си в своите ръце.

@@	1905
P$
