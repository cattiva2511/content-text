P>
	Студената луна виси над Пасаргада*.
	[* _Пасаргада_ — една от столиците на Древна Персия.]
	Сребристите лъчи по пясъка искрят.
	И царска дъщеря, докато спи градът,
	замислена стои в среднощната прохлада.

	Тя знае всичко тук: аркада след аркада.
	Колони, стълбове във въздуха трептят.
	Над речното сребро — мостове, а отвъд
	е храмът на Мардук* — тържествена грамада.
	[* _Мардук_ — едно от трите върховни божества във вавилонската митология.]

	Очите й горят… Напират в тях сълзи…
	И кърши тя ръце, без вяра, без надежда…
	Царкинята със страх в грядущето се вглежда

	И вече вижда там: ужасен мрак пълзи,
	колони сринати, притихнала редица,
	а сред руините пустинен звяр — лъвица.

@@	1895
P$
