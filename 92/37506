	[* Сонетът е част от цикъл посветен на Френската революция.
	_Бастилия_ — кралски затвор в Париж, с чието превземане на 14 юли 1789 г. се поставя началото на Френската революция.]
P>
E>
	„14 юли 1789. — Празен ден.“
@	Из дневника на Луи XVI
E$

	Кипи Сент Антуан*. Шуми Пале Роял**.
	[* _Сент-Антоан_ — предградие на Париж, където се е намирала Бастилията.]
	[** _Пале Роял_ — дворец в Париж, построен през XVII век за кардинал Ришельо; по време на революцията паркът му се превръща в място, където се събира въстаналия народ.]
	Речта на Демулен* гърми необуздана.
	[* _Камий Демулен_ (1760–1794) — деец на Френската революция, съратник на Робеспиер.]
	Надига се гневът народен като пяна.
	Стрелба. Камбани. Дим. И блясък на метал.

	Затворът е превзет. Бедняците ликуват.
	На Де Лоне* с Бертие** главите са на прът.
	[* _Де Лоне_ — директор на Бастилията, убит и обезглавен по време на щурма на крепостта.]
	[** _Бертие_ дьо Савини — интендант на кралската армия, убит от въстаниците.]
	И победилите разчистват път, редят
	площадка, слагат стълб и надпис „Тук танцуват“.

	От сутринта в Марли* на лов бе кралят днес.
	[* _Марли льо Руа_ — замък на левия бряг на Сена, на 14 км. от Париж, в горска местност, където кралят е ходел на лов.]
	И хрътките елен откриха. Ала вест
	дойде: метеж в Париж. Ловът май провали се…

	Сега ли трябваше? Защо?… Той, огорчен,
	си легна. Не заспа. И в дневника записа:
	„Четиринадесети юли. — Празен ден“.

@@	12 декември 1917
P$
