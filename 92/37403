	[* С. Соболевски, библиограф и библиофил, съученик на Пушкин и негов довереник, съобщава, че поетът е имал намерение да събере в отделна книга своите сатири и епиграми, и това стихотворение е трябвало да изпълнява ролята на въведение. Изданието не е осъществено приживе на поета. За първи път това става през 1979 г.]
P>
	О, Музо жарка, сатирична,
	отговори на моя зов!
	Не искам суетня лирична,
	а Ювеналов бич суров!
	Аз не за епигони хладни,
	и не за преводачи гладни,
	и стихоплетец изкуфял —
	куп епиграми съм подбрал!
	Мир вам, бездарни поетушки,
	и вестникарски писарушки,
	мир вам, кротуващи глупци!
	А вие, дребни подлеци, —
	напред! На вашта паплач гнусна
	позора аз ще разглася!
	И ако някого пропусна,
	ми напомнете начаса!
	Колко лица безсрамно-бледни,
	колко чела широки, медни —
	от мен ще имат по едно
	неизтриваемо клеймо!

@@	1825
P$
