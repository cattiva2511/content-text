	[* Образът на морската вълна, сравнявана с буен кон, очевидно е създаден не без влиянието на аналогичен образ от поемата на Джордж Байрон „Странстванията на Чайлд Харолд“ (1812–1818), песен III, строфа 2. Ще приведа съответния цитат, в превод на Д. Статков:
P>
	В морето плувам пак и свежест пия!
	Извива гръб вълната — морски кон,
	познал ездача свой; привет, стихийо!
	Жребецо бърз, под бурен небосклон
	носи ме — нека вятърът със стон
	да гъне мачти, да шуми в платната…
P$
	]
P>
	О, буен кон, о, морски кон,
	развял зелена грива,
	ту дръзко-скачащ вихрогон,
	ту кротка твар игрива!
	От божията буря ти
	научи как се скита,
	как се преде, как се лети
	на воля, до насита!

	Обичам те, когато див,
	цял в пара, в бяла пяна,
	могъщ, стремглав и горделив,
	и с грива разпиляна —
	насочваш мигом своя бяг,
	зацвилил бясно, блъсваш
	с копита екналия бряг
	и в пръски се разпръсваш!…

@@	1830
P$
