P>
	Вятърът свири, този сребърен вятър,
	звънко шепти сред вихрушката снежна.
	Някакви странни мечти в мен се мятат
	и мисъл нова за миг ме разнежва.

	Върху прозореца — влага и плесен,
	но аз не жаля, нито съм печален.
	Този живот е за мене чудесен,
	както бе някога, в самото начало.

	Ако с усмивка ме срещне девойка —
	аз се вълнувам. Каква е красива!
	Ако съгледам препускаща тройка —
	качвам се в нея, дързостта ме опива.

	Ах, мое щастие, всред куп неудачи!
	Нашият свят само храбрите люби.
	А ако някой за пръв път заплаче,
	значи той щастието е изгубил.

	Просто и леко живей, не умувай!
	И приеми всичко тук, на земята.
	Ето, затуй над горите лудува
	вятърът свирещ, този сребърен вятър.

@@	1925
P$
