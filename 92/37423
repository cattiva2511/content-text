P>
	От буря бе нашият чълн връхлетян
	и бях, като в сън, от вълните люлян.
	И две безпределности в моята гръд
	играеха с мене, тъй както си щат.
	Под вятъра тътнеха вал подир вал,
	в скалите отекваше звън на цимбал.
	И в хаос от звуци лежах вцепенен,
	но моят сън беше над тях извисен.
	Вълшебно-безмълвен и ярко искрящ,
	сънят ми се носеше в мрака гърмящ.
	Разкри той сред мълнии своята шир:
	земя зеленееща, греещ ефир,
	дворци, лабиринти, градини, тълпи —
	безмълвен рояк, който глухо кипи.
	Духът ми лица непознати съзря,
	и твари, и птици с вълшебни пера.
	Високо летях аз всред тях като бог,
	а долу светът бе застинал и строг.
	Но чувах, макар и унесен в мечти,
	как с глас на магьосник морето крещи,
	и в чудното царство на сън и покой
	вълните връхлитаха с пяна и вой.

@@	1830
P$
