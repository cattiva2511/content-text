P>
	Мойта любов е пладнето на Ява* —
	[* _Ява_ — остров в Малайския архипелаг.]
	като кошмарен сън пълзи денят,
	крилати гущери сред зноя спят,
	по стволите боа се намотава.

	За отдих ли, за сластна ли забава
	ти влезе в този безпощаден кът?
	Цветя треперят и треви дъхтят,
	и зла отрова всичко упоява.

	С безкрайна страст те чакам аз. Ела!
	Ще тичаме с венци от орхидеи
	и като змии ще сплетем тела!

	Денят ще отлети. Ще захладнее.
	Ти ще умреш… И аз, като в саван,
	в лиани ще обвия твоя стан.

@@	1894
P$
