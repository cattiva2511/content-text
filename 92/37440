	[* Най-ранното от достигналите до нас стихотворения на Лермонтов. Когато го пише, той е само на четиринадесет години.]
P>
	Вятър жълти листи гони
	и в полята те кръжат;
	само елховите клони
	сумрачно-зелени бдят.
	И орачът под скалата
	не присяда, уморен,
	да отдъхне сред цветята
	от усилния си ден.
	Ще не ще, и звярът тича
	нейде да се подслони.
	Нощем месец блед наднича
	и сребреят равнини.

@@	1828
P$
