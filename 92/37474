	[* Парките в римската митология са богини на съдбата, изобразявани като три старици, предящи нишките на човешкия живот. В статия от 1896 г. М. Горки критикува това стихотворение заради неговия „песимизъм и пълно безучастие към действителността“, а по-късно го цитира в доклада си пред Първия всесъюзен конгрес на съветските писатели (1934).]
P>
	Все едно ви е, нали…
	Парки древни, страст и мъка
	изпредете на чекръка!
	Ти, вретено, шумоли!

	Три предачки, три сестри —
	доскуча им участта ни:
	прах било е, прах ще стане…
	Ти, вретено, се върти!

	Парките — безброй съдби,
	без причини и без цели,
	крият в своите къдели.
	Не отстъпват пред молби

	и не тачат хубостта —
	клатят те глави сънливи
	и пророчества горчиви
	шепнат с вехнещи уста.

	Нас лъжата ни теши,
	истината и лъжата
	с възли гибелни съдбата
	сплита в нашите души.

	Лъжа — без да разбера,
	да развържа не умея,
	а да разсека не смея,
	нито да се покоря.

	Лъжа, за да бъда жив,
	но душата е нещастна…
	Нека примката ужасна,
	любовта, съня лъжлив,

	и оковите от страх,
	и проклетите връвчици —
	ваште ножици, о, жрици,
	разсекат с един замах!

@@	1892
P$
