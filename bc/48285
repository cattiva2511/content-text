E>
	И сърцето има свой глад.
@	В. Юго
E$


>	I. Любов

C>
	Най-голямо щастие в живота е увереността, че ни обичат.
@	В. Юго
C$

	* * *

C>
	Любовта е поздрав, който ангелите ни изпращат от звездите.
@	В. Юго
C$

	* * *

C>
	Любовта има една могъща сестра — омразата; пази се да не обидиш първата, защото втората ще те убие.
@	Хуемер
C$

	* * *

C>
	Да обичаш красотата, значи да виждаш светлината.
@	В. Юго
C$

	* * *

C>
	Любовта е дете на шест хиляди години.
@	В. Юго
C$

	* * *

C>
	Човек може да люби и да не е щастлив, може да бъде щастлив и да не люби; но да люби и да бъде щастлив, това би било чудо.
@	Балзак
C$

	* * *

C>
	Колко раковини в морето, толкова ядове в любовта.
@	Овидий
C$

	* * *

C>
	Нещастната любов е достатъчна да направи човека съвсем друг, отколкото е бил.
@	Лесинг
C$

	* * *

C>
	Когато се преживее любовта, настъпва приятелството.
@	Хайне
C$

	* * *

C>
	Любовта почти заместя мисленето. Тя прави да се забрави съвършено всичко друго.
@	В. Юго
C$

	* * *

C>
	Раздялата в любовта действува, както вятърът върху огъня; угасва слабия, разпалва силния.
@	В. Юго
C$

	* * *

C>
	Месецът е адютант на любовта.
C$

	* * *

C>
	Любовта е дадена за човека, само че трябва да се люби толкова, колкото прилича на човека.
@	Гьоте
C$

	* * *

C>
	Съществува само една любов, но тя има хиляди различни копия.
@	Ларошфуко
C$

	* * *

C>
	Любовта е небесна роса, която освежава сърцата.
@	Петрарка
C$

	* * *

C>
	Любовта е най-хубавата и най-безумната от всички страсти.
@	Оксенщирн
C$

	* * *

C>
	Между всички болести любовта е единствената, от която човек не иска да оздравее.
@	Мишел
C$

	* * *

C>
	В човешкия живот любовта е само един епизод, при все това, плодовете й се жънат цял живот.
C$

	* * *

C>
	Любовта е един вид война.
@	Овидий
C$

	* * *

C>
	За първата любов всякога се мисли, че е последна, за последната, че е първа.
@	Агал
C$

	* * *

C>
	Любовта прощава или всичко или нищо.
@	Балзак
C$

	* * *

C>
	Това, което и най-голямата глава не може да схване, а най-малкото сърце може, се нарича любов.
C$

	* * *

C>
	Любовта е едно нищо, от което всяко сърце твори цял нов мир; тя е едно нищо, което е и всичко, и нищо.
@	Сафир
C$

	* * *

C>
	Любовта е истинска треска, само че треската почва със студ и свършва с огън, а любовта обратно.
@	Вебер
C$

	* * *

C>
	Любовта никога не е онова, което ние си мислим, догдето не сме я познали: тя всякога е или нещо повече или нещо по-малко.
@	Шуберт
C$

	* * *

C>
	Любов, която произхожда от почитание и уважение, въздига и крепи чистотата на характера.
@	Смайлс
C$

	* * *

C>
	Ако светлината е първата радост на живота, то любовта не е ли първата светлина на сърцето?
@	Балзак
C$

	* * *

C>
	Има работи, които убиват любовта, като гръм.
@	Шербилий
C$

	* * *

C>
	Искрената любов предчувствува и знае, че любовта предизвиква любов.
@	Балзак
C$

	* * *

C>
	Любовта в сърцето на жената е диамант във въглен; на него има светлина, огън и смърт.
C$

	* * *

C>
	Когато човек обича, съмнява се често тъкмо в онова, в което най-добре е уверен.
@	Ларошфуко
C$

	* * *

C>
	Любовта прилича на ония болести, които са опасни за онзи, когото на младост са пощадили.
@	Оми
C$

	* * *

C>
	Когато любовта ни окове в своите окови, разумът ни напуща.
@	Лафонтен
C$

	* * *

C>
	Много повече ум е нужен да се владеем в любовта, отколкото да командуваме една войска.
@	В. Юго
C$

	* * *

C>
	В любовта една минута дава толкова, колкото се достига с най-тежки мъки в други случаи.
@	Гьоте
C$

	* * *

C>
	Любовта, както и огънят, не може да трае без непрекъснато поддържане; щом престане да се надява или да се бои, тя престава и да живее.
@	В. Юго
C$

	* * *

C>
	Сърце, в което има любов, лесно се обижда.
@	Голдсмит
C$

	* * *

C>
	Има мнозина, които не разбират очарованието на искрената любов, но още по-много има такива, които го разбират, без да могат да се владеят, понеже са слаби сърца.
@	В. Юго
C$

	* * *

C>
	Да сведеш вселената към едно-единствено творение и да въздигнеш едно-единствено творение до самия Бог, това е любовта.
@	В. Юго
C$

	* * *

C>
	Съмнението вреди на любовта, неверността я убива, а забравата я погребва.
@	Лавранс
C$

	* * *

C>
	Любовта повечето пъти се явява ненадейно; тя е импровизация.
@	Мюрже
C$

	* * *

C>
	В любовта не трябва да се бърза, защото това, което избухва бързо, изгасва също тъй бързо.
@	Гьоте
C$

	* * *

C>
	Любовта е огън, който сгрява, страстта е болест, която разрушава.
@	Неер
C$

	* * *

C>
	Щастието, което дава любовта е нещо особено и свято. Нека го пазим грижливо от всяко осквернение.
@	Шервильо
C$

	* * *

C>
	Истинската любов развива и ума.
@	Смайлс
C$

	* * *

C>
	Ако се съди за любовта от последствията й, то тя ще ни се види по-близка до омразата, отколкото до приятелството.
@	Ларошфуко
C$

	* * *

C>
	Любовта е живот, ако не е смърт. Люлка, но и погребален ковчег.
@	В. Юго
C$

	* * *

C>
	Завистта изчезва, щом настъпи истинското приятелство, а в истинската любов няма кокетство.
@	Ларошфуко
C$

	* * *

C>
	Любовта не е преходна, ако душите се разберат.
@	Стал
C$

	* * *

C>
	Платоническата любов е най-мъчителна.
@	Лермонтов
C$

	* * *

C>
	Любовта сама се издава на лицето.
@	Байрон
C$

	* * *

C>
	Любовта ни вдъхва велики идеи, но заедно с това и ни пречи да ги използуваме.
@	Дюма — син
C$

	* * *

C>
	И морето има дъно, но любовта и копнежът — не.
@	В. Юго
C$

	* * *

C>
	Любовта е огън — мъката дим. Няма огън без дим.
@	Гюйо
C$

	* * *

C>
	Любовта е случайност, а не цел на живота. Животът не може да мине без тая случайност, но не трябва да я търси.
@	Дюма — баща
C$

	* * *

C>
	Любовта е един вид пиянство; опива и оставя след себе си главоболие.
@	Крашевски
C$

	* * *

C>
	Любовта прилича на луната: ако не се уголемява — трябва да се намалява.
@	Дюма — син
C$

	* * *

C>
	Поради любов мнозина са си изгубили любовта.
@	В. Юго
C$

	* * *

C>
	Истинската любов е светла като зората и мълчалива като гроб.
@	В. Юго
C$

	* * *

C>
	На влюбените никога не е досадно, когато са заедно, понеже всякога говорят за себе си.
@	Ларошфуко
C$

	* * *

C>
	Съвършено лесният успех лишава любовта от радост; спънките я правят по-ценна.
@	Стендал
C$

	* * *

C>
	Има един див, но невидим свят — този, който влюбените носят в своето сърце.
@	В. Юго
C$

	* * *

C>
	В любовта всичко е истинско и всичко е лъжливо; тя е единственият случай, в който човек не може да каже безсмислица.
@	Шамфор
C$

	* * *

C>
	Не ония, които мразим, а ония, които обичаме, ни причиняват най-много нещастия в живота.
@	Шилер
C$

	* * *

C>
	Познанството трае три седмици, обичта три месеца, а търпението тридесет години.
@	Тен
C$

	* * *

C>
	Има сълзи, които се смеят и смехове, които плачат.
@	Анри
C$

	* * *

C>
	Недостойно е да обичаш онази, за която се срамуваш да се ожениш.
@	Стендал
C$

	* * *

C>
	Любовта е егоистична.
@	Гьоте
C$

	* * *

C>
	Любовта е религия и нейните обреди трябва да стават по-чести, отколкото у всички други религии.
@	Балзак
C$

	* * *

C>
	Любовта е светлина небесна, добита от оня безсмъртен огън, на който се греят ангелите и който е даден от Бога, за да осветли нашите земни желания. Набожността въздига душата към небето, а любовта сваля небето при душата.
@	Байрон
C$

	* * *

C>
	Любовта е като огъня: без поддържане тя угасва.
@	Лермонтов
C$

	* * *

C>
	Любовта е временна лудост, а бракът изцерява тази кратка лудост, като я обръща на дълготрайна глупост.
@	Ницше
C$

	* * *

C>
	Всякога почти грозните жени измислят модите, хубавите пък са толкова глупави, че се подчиняват на тия моди.
@	Русо
C$

	* * *

C>
	Дали една жена е духовита се познава само след като престане да бъде хубава.
@	Нарей
C$

	* * *

C>
	Жените имат тая особена дарба, че разбират мъжа по-добре и от него самия.
@	В. Юго
C$

	* * *

C>
	Единственото нещо, което ми харесва у жените, е това че само те умеят да лъжат с такава увереност, щото даже и самата истина прилича на лъжа, когато излиза из техните уста.
@	Байрон
C$

	* * *

C>
	Жената обича само веднъж.
@	Балзак
C$

	* * *

C>
	Единственото блаженство на жената в света е да обича, а единственото й щастие — да бъде обичана.
@	Шпилхаген
C$

	* * *

C>
	Жените си играят със своята красота, както децата с ножовете, с които се и порязват.
@	В. Юго
C$

	* * *

C>
	Жената ни свързва често пъти повече с изневярата, която ние вършим спрямо нея, отколкото с верността, в която тя живее с нас.
@	Дюма — син
C$

	* * *

C>
	Малко са жените, за които е все едно какво впечатление ще направят на другите.
@	Шпилхаген
C$

	* * *

C>
	Ние укоряваме непостоянството на жените само тогава, когато сме техни жертви.
@	Л. Денае
C$

	* * *

C>
	Жена, която се харесва на всички жени, сигурно няма да се хареса нито на един мъж.
C$

	* * *

C>
	Жената прави света по-хубав, но не и по-съвършен.
C$

	* * *

C>
	Най-милата хвалба за жената е, когато се укорява нейната съперница.
@	Г-жа Жерарден
C$

	* * *

C>
	Усмивката на жената, която обичаме, е толкова светла, щото и в тъмно я виждаме.
@	В. Юго
C$

	* * *

C>
	Жените в любовта приличат на смъртта: идат, когато ги не викат, и бягат, когато ги търсят.
@	Кампоамор
C$

	* * *

C>
	Жената прилича на правило; и правилото лъже често, но жената — още по-често.
@	Оуен
C$

	* * *

C>
	И най-бедният покрив може да стане дом на задружно щастие и благодат, ако в него борави и управлява добра, способна и честна жена.
@	Смайлс
C$

	* * *

C>
	В погледа на влюбена жена има почти толкова кокетство, колкото и дълбочина.
@	Балзак
C$

	* * *

C>
	Тайната на истинската цивилизация се състои във влиянието на добрите майки.
@	Емерсън
C$

	* * *

C>
	Жената сигурно би била по-силна, отколкото всички мъже, взети вкупом, ако не би преувеличавала истинската си сила.
@	Неер
C$

	* * *

C>
	Малко са жените, на които значението трае по-дълго от красотата им.
@	Ларошфуко
C$

	* * *

C>
	Заблужденията на жената всякога почти идат от нейната вяра в доброто или на вярата й в онова, което е истинско.
@	Балзак
C$

	* * *

C>
	Жените в любовта отиват по-далеч от повечето мъже; но мъжете ги надминават в приятелството.
@	Лабрюйер
C$

	* * *

C>
	Жената е създадена за любов; както в нейните слабости, тъй и в нейните жертви непрекъснато тържествува любовта.
@	Еме Мартен
C$

	* * *

C>
	Догдето жената има само една искра майчина любов в гърдите си, не може да бъде съвсем покварена.
@	Еренберг
C$

	* * *

C>
	Няма нищо по-драго за човека, отколкото да види жена с дете на ръце, и нищо по-достойно за уважение, отколкото майка между здрави деца.
@	Гьоте
C$

	* * *

C>
	От сто паднали жени, деветдесет и девет са пресметнали своето падане.
C$

	* * *

C>
	Колко често, и колко майсторски умее всеки път жената да каже „да“ с едно стискане на ръката!
@	Монтегаца
C$

	* * *

C>
	Мъжете обожават това, което обичат, жените обичат това, което обожават.
@	Сафир
C$

	* * *

C>
	Има два вида жени на света: едните имат едно сърце и обичат едного, а другите нямат нито едно и обичат сто души.
@	Том
C$

	* * *

C>
	Каква страшна дилема; светът без жени — жената без света.
@	Монтегаца
C$

	* * *

C>
	Нежните женски ръце са излекували много рани, но още повече рани са отворили.
@	Хилариус
C$

	* * *

C>
	Не се препирайте за правото на жената. Правото на жената е да отстъпва всичко на мъжа.
@	Сенека
C$

	* * *

C>
	Жените са винаги крайни: те са или по-добри или по-лоши от мъжете.
@	Лабрюйер
C$

	* * *

C>
	Животът на жените може да се раздели на три части; те мечтаят за любов — те любят — те оплакват любовта.
C$

	* * *

C>
	Хубавата жена е рай за очите, пъкъл за душата.
@	Фонтенел
C$

	* * *

C>
	Жените любят от любопитство, от суетност, от подражание, най-често от скука — а някога и от любов.
@	Кант
C$

	* * *

C>
	Да чувствува, да обича, да страда — това ще бъде вечно съдържание на живота на жената.
@	Балзак
C$

	* * *

C>
	Жените много повече ценят духовития, отколкото красивия мъж.
@	В. Юго
C$

	* * *

C>
	На войника е нужен меч, на владетелите престол, на философа книга, на поета перо — жената пък се бори за победа само с един поглед.
@	Неер
C$

	* * *

C>
	Жената е като сянка; ако вървите след нея, тя бяга от вас; ако бягате от нея, тя върви подире ви.
C$

	* * *

C>
	Цветът е мома в растителното царство, а момата е цвете в човешкото общество.
@	Рубинщайн
C$

	* * *

C>
	Най-зле е за жената, когато трябва да живее сама.
@	Мишле
C$

	* * *

C>
	В първия жар жените обичат любимият: по-късно те обичат любовта.
@	Ларошфуко
C$

	* * *

C>
	Може да се намери жена, която не е имала нито една авантюра, но мъчно е да се намери такава, която е имала само една.
@	Ларошфуко
C$

	* * *

C>
	Жена, която обича, прави това непрекъснато и във всяко време е същата; но за мъжа има прекъсвания, когато той може да работи и друго нещо.
@	Рихтер
C$

	* * *

C>
	Трябва по-напред да почакаме да престане да бъде хубава една жена и тогава да съдим каква е.
@	Г-жа Жибер
C$

	* * *

C>
	Милосърдието е най-доброто украшение на жената.
@	Шилер
C$

	* * *

C>
	От всички жени на света само една-единствена заслужава всичката наша любов — нашата майка.
C$

	* * *

C>
	По-лесно е да воюваш с мъже, отколкото със своята жена.
@	Балзак
C$

	* * *

C>
	Не е прилично човек да се шегува с жените.
@	Гьоте
C$

	* * *

C>
	Във всеки момент жените имат повече причини за оплакване, отколкото мъжете, и страдат повече от тях.
@	Балзак
C$

	* * *

C>
	Най-ценният скъпоценен камък на света е жената.
@	Л. Шпайдел
C$

	* * *

C>
	Жената е по-горчива от смъртта и нейните ръце са като окови.
C$

	* * *

C>
	Най-отлична е оная жена, която е способна да замести за децата си бащата, когато последният го няма.
@	Гьоте
C$

	* * *

C>
	Колкото по-малко обичаме жената, толкова повече ни обича тя. Това е закон.
@	Пушкин
C$

	* * *

C>
	Това, което мъжът е построил за една година, жената го разрушава в един ден.
@	Демостен
C$

	* * *

C>
	Жените са ангели, когато човек ги търси; намери ли ги, всичко изчезва.
@	Шекспир
C$

	* * *

C>
	Ако въобще има на света красота, любов и добродетел, то трябва да се търсят преди всичко в жената.
@	Гьоте
C$

	* * *

C>
	Бракът е връзка, чрез която мъжът и жената се задължават да оплакват своята неволя, дорде са живи.
@	Хипер
C$

	* * *

C>
	Всяка победа, нанесена в брака от едната страна над другата, винаги бива само поражение на домашното щастие.
@	Кнабел
C$

	* * *

C>
	Да се ожениш за една жена само заради красотата й е толкова умно, колкото ако купиш ливади само заради цветята им. Последното има впрочем това преимущество, че цветята цъфтят всяка година.
@	Коцебу
C$

	* * *

C>
	Ако би се давало и в брака време за проба, то целият свят би се ограничил само с пробата.
C$

	* * *

C>
	Женен или неженен — всякога ще се каеш.
@	Сократ
C$

	* * *

C>
	Бракът за това е наречен свят, защото в него има най-много мъченици.
C$

	* * *

C>
	Колкото и да са противници на брака някои хора, те все пак потайно мечтаят за него.
@	В. Юго
C$

	* * *

C>
	Нито в един дует не се свири тъй погрешно, както в брака.
@	Хипер
C$

	* * *

C>
	Често пъти бракът представлява две капчици масло, които плуват над водата, без да се слеят.
@	Шекспир
C$

	* * *

C>
	Де е този брак, в който няма „но“?
@	Балзак
C$

	* * *

C>
	Най-голямото доказателство за пожертвователността на мъжа спрямо жената в любовта е това, че са оженва за нея.
C$

	* * *

C>
	Първият съвет на жената е най-умния; нейното последно решение е най-опасно.
@	(Кит. посл.)
C$

	* * *

C>
	Жената в брака приема името на мъжа, както победителят приема името на битката, която е спечелил.
@	Сафир
C$

	* * *

C>
	Да се ожениш, значи да удвоиш своите длъжности и да разделиш своите права.
@	Шопенхауер
C$

	* * *

C>
	Вдовец, това е осъден, който е излежал наказанието си.
@	Нарел
C$

	* * *

C>
	Заслужава най-голяма похвала онази жена, за която не се говори.
@	(Кит. посл.)
C$

	* * *

C>
	Жената мисли чрез сърцето си, почне ли да мисли с главата си, тя престава да е жена.
@	(Кит. посл.)
C$

	* * *

C>
	Бракът е първата глупост, която човек прави, когато се помисли за умен.
C$

	* * *

C>
	Свети Соломоне! Ти си превъзнасял за щастлив оня човек, на когото небето е дало добра жена, и аз съм съгласен с тебе: но за това трябвало ли е да имаш 3000 жени и да не намериш нито една такава?
@	Вебер
C$

	* * *

C>
	Бракът е като съдебен процес: едната страна е винаги неудовлетворена.
@	Балзак
C$

	* * *

C>
	Бракът иде подир любовта, както димът — подир огъня.
@	Шамфор
C$

	* * *

C>
	Мнозина прекарват времето си в самота, не защото мнението им за брака е долно, а защото е много възвишено.
@	Кнабел
C$

	* * *

C>
	Жената в брака става свободна; мъжът пък в него изгубва своята свобода.
@	Кант
C$

	* * *

C>
	У жените има известни недостатъци, за които мъжът преди брака ги обича, а в брака ги мрази.
@	Линднер
C$

	* * *

C>
	Бракът е кръстоносен поход, в който, за жалост, много малко хора стигат до Божия гроб.
@	Шпаур
C$

	* * *

C>
	Жената се омъжва, за да влезе в обществото, а мъжът — да излезе от него.
@	Тен
C$

	* * *

C>
	След като проживях еднакво в царски палати и в бедни колиби, твърдо се убедих, че щастието не бяга отникъде и не обитава изключително на едно място.
@	Стар философ
C$

	* * *

C>
	За нищо да не молиш и от никого да се не плашиш, е едно превъзходно средство да бъдеш щастлив.
@	Де Бонал
C$

	* * *

C>
	Единствено нещо да бъдеш щастлив е да не мислиш за себе си, да работиш за други, да се предадеш на едно дело, в което вярваш. Човек още не е изнамерил друго средство да бъде щастлив. Удобствата омръзват скоро. Честолюбието никога не е удовлетворено. Самопожертвуването единствено намира удовлетворение и награда.
@	Ф. Декуланж
C$

	* * *

C>
	Онези са само щастливи, които са устремили духа си към предмет, вън от своето собствено щастие, напр. към чуждо щастие, към подобрение на човечеството, дори към някое дело, някое издирване, което се преследва не като средство, а като идеал. Като се стремим така към друго нещо, ние намираме щастието на пътя си.
	Удоволствията в живота са достатъчни да го направят приятен, когато ги откъсвате минавайки, без да ги правите главен предмет на живота; опитате ли се да ги направите цел на живота, изведнъж ще се окажат недостатъчни. Те не издържат строг изпит. Попитайте се дали сте щастливи и вие преставате да бъдете щастливи.
@	Дж. Ст. Мил
C$

	* * *

C>
	Мъжете се стремят към произвеждане на нещо ново; жената запазва и усъвършенствува това, което притежава; мъжът добива и е разточителен, а жената спестява и запазва.
@	Бурдах
C$

	* * *

C>
	Любовта не умира никога от глад, а често от пресищане.
@	Нинон де Ланкло
C$

	* * *

C>
	Няма баща и майка, на които децата им да изглеждат грозни.
@	Сервантес
C$

	* * *

C>
	По-добре е да имаме един писател по-малко, отколкото една авторка повече.
@	Гаспарен
C$

	* * *

C>
	Между две влюбени същества, трайността на любовта е в пряко отношение с първоначалната съпротива в жената.
@	Балзак
C$

	* * *

C>
	Любовта между две лица, които се обичат, почти никога не е същата. Страстната любов има своите фази, през течение на които, и по ред, един от двамата обича повече.
@	Стендал
C$

	* * *

C>
	Ония мъже, които са злословили най-много против жените, обикновено са били всякога най-много обичани от тях и поради тази причина, защото те са имали желанието да се покажат каквито са, то напълно са се разкрили пред тях.
@	Ксавие Ейма
C$

	* * *

C>
	Жените умеят по-добре да се преструват, че не обичат, отколкото да обичат истински; те чувствуват по-голямо удоволствие да завладеят едно сърце със своята сръчност, отколкото със своята искреност. Тяхната суета се ласкае повече от причинените от тях страдания; не се съмнявам никак, че по-скоро те се трогват от стеснението на любимия, отколкото от удоволствието да го направят щастлив.
@	Сент-Евремон
C$

	* * *

C>
	Да се научи човек да познава жените, то е да се научи да познава предварително подробностите на злото, което ще му причинят, без да може да се предпази от него. Тази наука служи за увеличение мизерията на любовта, чрез ясното предвиждане на тази мизерия.
@	Пол Бурже
C$

	* * *

C>
	Грацията е външната дума на хубостта.
@	Ж. Жуберт
C$

	* * *

C>
	Жени! Не се уединявайте никога сами с един мъж: и най-похвалното занимание е подозрително, когато жената и мъжът са сами.
@	Ж. Ж. Русо
C$

	* * *

C>
	Няма човек, на когото любовта да не помрачава разсъдъка.
@	Менандър
C$

	* * *

C>
	Силно свързаните сърца не се разделят, те се разкъсват.
@	А. Дюпюи
C$

	* * *

C>
	В едно сърце, което истински обича, или завистта убива любовта, или пък любовта убива завистта.
@	Пол Бурже
C$

	* * *

C>
	Влечението на един пол към друг пол е един закон на човешката природа, както гладът, както нуждата от сън. Никое уравновесено човешко същество не би могло да се отърве от него, както и от закона да спи и да се храни. Да отричате този закон на човешката природа е така също комично, по-скоро глупаво, както ако бихме казали: човешкото същество няма нужда от храна, или няма нужда от сън.
@	Марсел Прево
C$

	* * *

C>
	Човек трябва да се ожени, за да има деца.
@	Фенелон
C$

	* * *

C>
	Една грозна жена е в състояние да поправи това, което й липсва на лицето, само като украси своя ум, ако го има.
@	Г-жа де Рийо
C$

	* * *

C>
	Нищо не е толкова почтено за една жена, колкото нейното търпение; и нищо не й струва толкова малко, както търпението на нейния съпруг.
@	Ж. Жуберт
C$

	* * *

C>
	Злословието е като фалшивата монета: много хора, които не биха желали да я изпуснат, я остават да циркулира съвсем безскрупулно.
@	Контеса Диана
C$

	* * *

C>
	Женитбата е почтен и логически институт. От нас зависи да я накараме да създаде хубост и щастие, всичко, което тя действително съдържа.
@	Марсел Прево
C$

	* * *

C>
	Сълзите са като мъртъвците; те печелят уважението на тълпата, която не пита за техните имена.
@	Рене Базен
C$

	* * *

C>
	Всякога ще съдим по-добре за един мъж, чрез рода на неговите удоволствия, отколкото чрез естеството на работите, които го занимават.
@	Бомарше
C$

	* * *

C>
	Внушеният от любовта страх е необходим инструмент, за да се направлява ума на една жена. Който обича, той се страхува и който се страхува, е по-близо до любовта, отколкото до омразата.
@	Балзак
C$

	* * *

C>
	Нищо не повдига толкова един мъж, колкото неговите ръце и една жена — нейната уста.
@	Пол Брюлат
C$

	* * *

C>
	Поддържайте любовта на съпруга, като се стараете да останете за него най-милата и най-желаната от жените. Но най-вече не пренебрегвайте да поддържате вашата собствена любов, която зависи само от вас.
@	Марсел Прево
C$

	* * *

C>
	Съдим за една жена по начина, по който се облича; чудовищността на тоалета й ни кара да подозираме нейното чудновато поведение.
@	В. Рикардо
C$

	* * *

C>
	Завистниците имат право на снизходителност; те самите страдат много повече от ония, на които причиняват страдания.
@	Р. Рожинер
C$

	* * *

C>
	Любовта е такова деликатно чувство, че един любовник не трябва никога да знае дали е обичан, а сам трябва да го отгадае.
@	Г-жа де Сартори
C$

	* * *

C>
	Колкото един мъж е по-щастлив, толкова повече той трепери… Силните души не са нито завистливи, нито страхливи: завистта е едно съмнение, страхът — низост.
@	Балзак
C$

	* * *

C>
	От всички грозотии, най-отвратителен е порокът.
@	А. Рикердо
C$

	* * *

C>
	Не се намира в сърцето на една млада личност толкова силна любов, към която интересът или амбицията да не прибави нещо.
@	Ла Брюйер
C$

	* * *

C>
	Който е подозрителен, предизвиква да му изневеряват.
@	Волтер
C$

	* * *

C>
	Какво да кажем за целувката: искра, която подпалва неочаквани пожари; горещ лъх, който успокоява едновременно раната и хладнината; любовен език, ням и подлудяващ, който съвсем естествено се изразява и, по инстинкт, притежава мъдростта!
@	Н. Сегюр
C$

	* * *

C>
	Бог обича своето създание, но изисква от него същата такава обич; той става ужасен против онзи, който отказва да го обича.
@	Габр. д’Анунцио
C$

	* * *

C>
	Колко жени биха се омъжили, ако още в първия ден, техният годеник се покажеше без маска и разкриеше напълно своята душа, претоварена с всички пороци на едно минало, което те не знаят.
@	Пол Брюлат
C$

	* * *

C>
	Разумът и любовта в една душа, която се възвишава, изпървом се борят силно, но мъдростта се поражда от мира, който най-после се установява между любовта и разума.
@	М. Метерлинк
C$

	* * *

C>
	Да се въздържа човек, за да се наслаждава, това е философията на мъдреца, това е епикурейството на разума.
@	Ж. Ж. Русо
C$

	* * *

C>
	Само жената, която обичаме, може да ни изцери от самата нея.
@	Пол Бурже
C$

	* * *

C>
	Любовта на нещата е една страст, както любовта на съществата.
@	А. Барбюс
C$

	* * *

C>
	За да добием отново желание към живота, да добием отново силата да живеем, да се надяваме, да обичаме, необходимо е да забравяме и да прощаваме.
@	П. Брюлат
C$

	* * *

C>
	Това, което доказва, че опитът не служи за нищо, то е, че в края на предишните си любовни дни, ние не се отвръщаме да започнем нови любовни дни.
@	Пол Бурже
C$

	* * *

C>
	В някоя жена недостатъците й ни съблазняват повече, отколкото нейните качества, защото те ласкаят в нас някаква невинна и неприятна поквара.
@	Пол Брюлат
C$

	* * *

C>
	На земята има само едно трайно упоение: сигурността да притежаваме едно друго същество, абсолютната и неотклонима сигурност.
@	Габриел д’Анунцио
C$

	* * *

C>
	Никой от смъртните не се радва вечно на едно тихо съществуване; всеки трябва да заплати данъка на нещастието.
@	Есхил
C$

	* * *

C>
	Няма в света по-голямо нещастие от това, когато една красива жена види друга по-красива от нея, освен ако тя не е някоя грозотия, която си припомня, че е била красива.
@	Ф. де Варен
C$

	* * *

C>
	Любовта не събира никога сведения от кръщелните регистри; никой не обича една жена, защото е на такава или друга възраст, защото е красива или грозна, глупава или умна, а само защото е приятна.
@	Балзак
C$

	* * *

C>
	Идеален брак би бил онзи, в който нито единият, нито другият от съпрузите не би имал никога желание да се отстрани, в който никой от двамата съпрузи не би се грижил да си осигури свобода по отношение на другия.
@	Марсел Прево
C$

	* * *

C>
	Умората на съпруга подхранва бездейността на домакинята.
@	Есхил
C$

	* * *

C>
	Хората говорят само за по-малките страдания; големите имат по-голямо достойнство и пазят мълчание.
@	П. Брюлат
C$

	* * *

C>
	Листът, който вятърът отвява, не е по-лек от жената, която хиляди пъти през деня желае или не желае нещо; тя се привързва към оня, който я избягва; тя избягва този, който я търси; тя ту отива, ту се връща, както вълната към брега.
@	Полисиен
C$

	* * *

C>
	Прозира някакво лукавство във всички думи и във всички действия на жените кокетки.
@	Вовенарг
C$

	* * *

C>
	Мечтата за щастие е едно реално щастие.
@	Фонтен
C$

	* * *

C>
	Интимност, която отслабва любовта, увеличава приятелството.
@	П. Рошпедър
C$

	* * *

C>
	Тези, които не ни щадят за нищо и не отстраняват никакъв случай на завист, не заслужават от наша страна никаква завист, ако се ръководехме повече по техните чувства и поведение, отколкото по тяхното сърце.
@	Ла Брюйер
C$

	* * *

C>
	В любовта случайността е провидение за жените.
@	Балзак
C$

	* * *

C>
	С време телесните удоволствия намаляват, а мъките са увеличават.
@	Стендал
C$

	* * *

C>
	Без жената, мъжът би бил суров, груб, самотен. Жената пръска около себе си животворни цветя, както тия влечащи растения в горите, които обвиват стеблото на дъба със своите парфюмирани клони.
@	Шатобриан
C$

	* * *

C>
	В любовта не е трудно да накарате да вярват във вашата искреност. Всяка жена се ласкае да е любима и най-грозната се възхищава от себе си с удоволствие. Не се колебайте никак, възхвалявайте по всякакъв начин грациите на вашата любима, хвалете красивото й лице, хубавите й коси, изтънчените й пръсти, малкото й краче. И най-целомъдрените между жените са всякога готови да слушат похвали за тяхната красота.
@	Овидий
C$

	* * *

C>
	Добродетелната жена печели добрата си репутация не само поради това че тя е добродетелна, но и заради това, защото тя се показва такава в действителност, лекостта и вятърничавостта, проявени в обществото, вредят повече на честта на жените, отколкото скритите недостатъци.
@	Сервантес
C$


>	II. Приятелство

E>
	Приятелството е циментът на живота.
@	Амио
E$

C>
	Приятелството е като една душа в две тела.
@	Аристотел
C$

	* * *

C>
	Приятелството ни е дадено от природата не да благоприятствува на порока, а да помага на добродетелта.
@	Цицерон
C$

	* * *

C>
	Истинско приятелство може да има само между хора добри и които си приличат по своята добродетел.
@	Аристотел
C$

	* * *

C>
	Приятелството затова е божествено, защото дава право да ни се говори истината, която тъй малко казваме и тъй рядко слушаме.
C$

	* * *

C>
	Приятелството е най-здравият договор; то задължава двете страни непрестанно да се стремят да станат един за други по-достойни, чрез изпълнение и усъвършенствуване на добродетелите.
@	Г-жа Ролан
C$

	* * *

C>
	По-срамно е да се не довериш на своите приятели, отколкото да бъдеш изневерен от тях.
@	Ларошфуко
C$

	* * *

C>
	Герой е онзи, който превръща в приятел своя враг.
@	(Талмудът)
C$

	* * *

C>
	Искам да обичам в своя приятел неговата обич към мене, насладата, която усещам, че го обичам, нашите общи спомени, нашите взаимни надежди, нашите сърдечни разговори, неговото сърце, познато на моето, неговите добродетели, които пленяват моята душа, неговите таланти, от които моят дух се наслаждава, а никак не — неговата кола, неговата къща, неговият чин, неговата мощ или знатност.
@	Тепфер
C$

	* * *

C>
	Единствената в света роза без тръни е приятелството.
@	Де Скюдери
C$

	* * *

C>
	Игленото ухо е широко за двама приятели, а цял свят е тесен за двама неприятели.
@	(Изт. посл.)
C$

	* * *

C>
	Не оставай да поникне трева по пътя на приятелството.
C$

	* * *

C>
	Всички се оплакват, че нямат приятели, а никой не се поставя в положение необходимо, за да ги придобие и запази.
@	Г-жа де Ламбер
C$

	* * *

C>
	Приятелството не може да трае, ако не сме разположени да прощаваме един другиму своите малки недостатъци.
@	Ла Брюйер
C$

	* * *

C>
	Между приятели не са гледа кой има право, но кой може да отстъпи.
C$

	* * *

C>
	Ще добием приятелството на някого, ако развиваме у себе си ония качества, които той уважава у себе си.
@	Сократ
C$

	* * *

C>
	Да искаш приятели без недостатъци е все едно, като да не искаш да обичаш никого.
@	Де Саси
C$

	* * *

C>
	Когато приятелите ми са еднооки, гледам ги в профил.
@	Жуберт
C$

	* * *

C>
	Достойнство на един човек се познава по хората, с които се събира.
@	Лорд Колингвуд
C$

	* * *

C>
	Кажи ми с кого се събираш, ще ти кажа какъв си.
@	(Фр. посл.)
C$

	* * *

C>
	Трябва да внимаваме като напускаме приятелството, да не го заменим веднага с омраза. Нищо не е тъй срамно, както да воюваш против тези, които до вчера си обичал.
@	Цицерон
C$

	* * *

C>
	Не трябва да се мисли, че след като скъсаме приятелството не ни остават вече длъжности за изпълняване; сега настъпват най-мъчни длъжности и в които само честността ни подкрепя. Дължим почит към старите си приятели. Не трябва да изкарваме пред света своите разпри и никога да не говорим за тях, освен когато сме принудени за свое собствено оправдание. Трябва да избягваме даже да укоряваме много един неверен приятел.
@	Г-жа де Ламбер
C$

	* * *

C>
	По-лесно можеш да загубиш приятел, ако си му дал пари назаем, отколкото, ако си му отказал.
@	Шопенхауер
C$

	* * *

C>
	Мнозина пропадат поради лекия избор на своите приятели и другари; свързвайте се само с люде, които вървят по пътя на доброто, които имат поведение безукорно; други ще ви развратят със своите приказки и своите примери.
@	Ламене
C$

	* * *

C>
	Мислете дълго преди да приемете някого за приятел; когато се решите, приемете го с открито сърце и говорете му с такова доверие, както на самия себе.
@	Сенека
C$

	* * *

C>
	Ако имаш приятел, посещавай го често, защото тръни и храсти растат по пътища, по които никой не минава.
@	(Изт. посл.)
C$

	* * *

C>
	В чистото приятелство има сладост, която не могат изпита онези, които са родени посредствени.
@	Ла Брюйер
C$

	* * *

C>
	Единственият случай, когато не трябва да се боим да обидим приятеля си, е когато се касае да му кажем истината и да му докажем така своята преданост.
@	Цицерон
C$

	* * *

C>
	Нищо не оскърбява един приятел така, както недоверието; защото, какво е приятелството ако не единство на две души? Е, къде е това единство без доверие?
@	Цицерон
C$

	* * *

C>
	Да жалим приятелите си, когато са нещастни е добре, но да им помогнем, е още по-добре.
@	Волтер
C$

	* * *

C>
	Приятел се познава в неволя, както злато в огън.
@	(Бълг. посл.)
C$

	* * *

C>
	Човек без характер е като лице без физиономия.
@	Дукло
C$

	* * *

C>
	Талантът се формира в самота, характерът — в общество.
@	Гьоте
C$

	* * *

C>
	Пречките и усилията създават воля у личността, без което тя не е нищо. Трудът е училище на характера.
@	Лабуле
C$

	* * *

C>
	Характерът е, който придава морална мощ на човека.
@	Лакордер
C$

	* * *

C>
	Посейте постъпка, ще пожънете навик; посейте навик, ще пожънете характер; посейте характер, ще пожънете съдба.
@	Текери
C$

	* * *

C>
	Човек трябва да бъде мъжествен и да бъде какъвто си е, а не сянка или отзвук на други. Той трябва да действува със свои сили, да мисли със своя глава, да изказва свои чувства, да има свое мнение и да си състави свои убеждения. Който няма свои убеждения е страхлив, който не иска да ги има — мързелив, който е неспособен да ги има — глупак.
@	С. Смайлс
C$

	* * *

C>
	Който става червей, може ли да се оплаква, когато го смажат?
@	Кант
C$

	* * *

C>
	Онзи, който приема благосклонно съвети, понякога стои по-високо от този, който ги дава.
@	Кнабел
C$

	* * *

C>
	Добър колар е само онзи, който тегли юздите с все сила, за да задържи бягащите коне, а не онзи, който само се държи за юздите. Много добър човек е не този, който знае, че гневът е лошо чувство, пък не го укротява, а онзи, който полага всичките си сили, за да го укроти.
@	(Буд. мъдрост)
C$

	* * *

C>
	Само в бурята напълно се показва изкуството на моряка, само в сражението се изпитва храбростта на войника; човешкото пък мъжество се познава само по това, какъв се явява той в тежките и опасни положения на живота.
@	Даниел
C$

	* * *

C>
	Несъмнено по-важно е как приема човек съдбата, независимо каква е тя всъщност.
@	Хумболд
C$

	* * *

C>
	Характерните хора са будната съвест на народа, към когото принадлежат.
@	Емерсън
C$

	* * *

C>
	Ние сме най-силни духом тогава, когато сме най-немощни телом.
@	Л. Маори
C$

	* * *

C>
	Който не умее да бъде беден, е роден за роб.
@	Шение
C$

	* * *

C>
	Колкото щат да са хубави премените, подарени от царя, тия що си ушиеш сам, са по-хубави. Колкото и да са вкусни гозбите на богаташите, хлябът на домашната трапеза е най-добрата храна.
@	(Изт. мъдрост)
C$


>	III. Щастие

C>
	Искате ли да бъдете щастливи — не поставяйте за цел на живота си щастието.
@	Джон Ст. Мил
C$

	* * *

C>
	Само истината и правдата дават сигурност. Само те дават покой и щастие на човека.
@	Паскал
C$

	* * *

C>
	Здрав просяк е по-щастлив от болен крал.
@	Шопенхауер
C$

	* * *

C>
	Щастието зависи девет десети от здравето.
@	Шопенхауер
C$

	* * *

C>
	Наслаждението и разкоша, ето какво вие наричате щастие. А аз ви казвам, че да се не желае нищо е най-голямото блаженство.
@	Сократ
C$

	* * *

C>
	Щастлив е този, който е доволен от най-малкото, защото самодоволството е природно богатство.
@	Сократ
C$

	* * *

C>
	Ако не носиш в себе си източника на радостта, т.е. мир на съвестта и невинност на сърцето, напразно ще го търсиш вън.
@	Масийон
C$

	* * *

C>
	Ако раят не е вътре в тебе, то ти никога няма да влезеш в него.
@	Ангелус
C$

	* * *

C>
	Във всяко нещо има скрита радост: нам предстои да я изкараме оттам.
C$

	* * *

C>
	Престанеш ли да търсиш щастие, ще го намериш.
@	Секретан
C$

	* * *

C>
	Първият признак на домашно щастие е любовта към къщата.
@	Г-жа Монлозие
C$

	* * *

C>
	И най-бедният покрив може да стане дом на задружно щастие и благодат, ако в него борави и управлява добра, способна и честна жена.
@	Смайлс
C$

	* * *

C>
	Ако мисли човек само за себе си и вредом дири лична облага, той не ще бъде честит. Ако искаш истински да живееш за себе си, живей за другите!
@	Сенека
C$

	* * *

C>
	Да бъдеш доволен е голямо изкуство, да изглеждаш доволен е самоизмама, да останеш доволен — то е щастие, което рядко някой постига.
@	В. Юго
C$

	* * *

C>
	Да бъдеш щастлив е нищо, да се смяташ за щастлив е всичко.
@	Бъркли
C$

	* * *

C>
	Удоволствията и разкошът — ето що наричате вие щастие. А аз ви казвам: да не се желае нищо е най-голямото блаженство.
@	Сегерот
C$

	* * *

C>
	Когато се мислиш най-щастлив, тогава се мамиш най-много.
@	Лаватер
C$

	* * *

C>
	Едно от най-чудните заблуждения е, че човек е щастлив, когато нищо не работи. Хората така са уверени в това, че дори Раят си представляват за място, дето хората нищо не работят.
@	Л. Н. Толстой
C$

	* * *

C>
	Не за себе си човек трябва да живее: само тогава, когато живее за всичките, човек може да бъде и бива спокоен.
@	Лао Дзъ
C$

	* * *

C>
	Щастие — сянка що се не стига.
@	Ив. Вазов
C$

	* * *

C>
	Щастието е като здравето: ако не го забелязваш, значи — имаш го.
@	Тургенев
C$

	* * *

C>
	Едно от най-сигурните средства за щастие е да знаем да запазим уважение към себе си; да можем да гледаме целия си живот, без срам и без угризение на съвестта, без да виждаме в него нещо долно, нещо криво или зло сторено някому и което не сме поправили.
@	Кондорсе
C$

	* * *

C>
	Голяма пречка за щастието е да очакваш много голямо щастие.
@	Фонтенел
C$

	* * *

C>
	Въобще, ние, човеците, извънредно много се оплакваме; обвиняваме съдбата си и природата или обществото, като че ли целият ни живот е прекаран в нещастие. А при това колко минути леки и весели, несъзнателно щастливи, дължим на пролетта, на сутринното слънце! Колко приятни часове и дори дни сме прекарвали, за които не говорим! Страдаме шумно, а се наслаждаваме мълчаливо.
@	Сен Бьов
C$

	* * *

C>
	Природата на човека е пряма, откровена. Ако тази естествена прямота се изгуби през течение на живота, човек губи основата си да бъде щастлив.
@	(Китайска мъдрост)
C$

	* * *

C>
	Човек трябва да се смее, преди да е щастлив, от страх да не умре — преди да се е насмял.
@	Кабрюел
C$

	* * *

C>
	Ако душата ти е в добро състояние, ще имаш всичко необходимо, за да бъдеш щастлив.
@	Плавт
C$

	* * *

C>
	Както не кракът се прави по формата на обувката, а обувката се прави по формата на крака, така също не различните способи на живеене, които сме усвоили, а различните състояния на душата правят живота повече или по-малко щастлив.
@	Плутарх
C$

	* * *

C>
	За един мъж, който се готви за велики дела, е срамно да дотяга на боговете с молитви. За какво са молитвите? Уреди сам своето щастие. И ти ще го уредиш, ако разбереш, че е добро онова, с което е свързана добродетелта и лошо е онова, с което е съединен порока.
@	Сенека
C$

	* * *

C>
	Нашето щастие никога не се състои и не трябва да се състои в пълно наслаждение, дето не бихме имали нищо да желаем и което би затъпило нашия дух, но в постоянен напредък към нови съвършенства.
@	Лайбниц
C$

	* * *

C>
	Животът е загадка, щастието — знание, но знание без обич, — това е гола скала: на нея не пеят птички, на нея не клокочат ручеи; само тъмни облаци, като черни маси, надвисват понякога. Обичай хората и винаги се стреми към истината.
@	(Инд. мъдрост)
C$

	* * *

C>
	Всеки от нас, който минава пътя на живота, може по свое желание и с деянията си да обърне всички гласове на природата в радостна песен, или пък да я отвърне от себе си и да я обърне в няма проклетия.
@	Ръскин
C$

	* * *

C>
	Трябва да знаем, че няма положение без скръб; такъв е човешкият живот: нищо не е чисто, всичко е смесено. Да желаеш постоянно щастие, значи да искаш да се освободиш от общия закон.
@	Г-жа де Ламбер
C$

	* * *

C>
	След тези, които вземат първите места, не познавам по-нещастни от онези, които им завиждат.
@	Г-жа Ментенон
C$

	* * *

C>
	По-малко нужди, по-малко лишения.
@	Плутарх
C$

	* * *

C>
	Не говорете за своето щастие на човек по-малко щастлив от вас.
@	Питагор
C$

	* * *

C>
	Крий своето щастие, но като избягваш завистта, не възбуждай съжаление.
@	Питак
C$

	* * *

C>
	Има известен срам да си щастлив пред някои бедствия.
@	Ла Брюйер
C$

	* * *

C>
	Щастието не привързва хората едни към други; трябва да страдат заедно, за да се обикнат, доколкото са способни да обичат.
@	Ламене
C$

	* * *

C>
	Щастието може да се обляга на измама, но блаженството почива само на истина.
@	Шамфор
C$

	* * *

C>
	Искаш ли да бъдеш щастлив, изкорени завистта от сърцето си.
C$

	* * *

C>
	Като се грижим за щастието на другите, ние намираме своето собствено.
@	Платон
C$

	* * *

C>
	Тайната за веселостта се крие в умението да не позволяваме да ни тревожат дреболии, а също в това, да ценим и малките удоволствия, които ни попадат.
@	Смайлс
C$

	* * *

C>
	Човек увеличава своето щастие дотолкова, доколкото той го доставя на другите.
@	Бентам
C$

	* * *

C>
	Доброто, което правим вечер, дарява щастие на утрото.
@	(Инд. посл.)
C$

	* * *

C>
	Този, който е дал, да мълчи, а онзи, който е получил, да говори.
@	(Инд. посл.)
C$

	* * *

C>
	Направи добро, па го хвърли в морето! Ако рибите не видят, Господ ще види.
@	(Бълг. посл.)
C$

	* * *

C>
	Слънцето не чака да го молим, за да ни озари със своята светлина и топлина. Прави и ти също добро, доколкото зависи от тебе, без да чакаш да те молят.
@	Епиктет
C$

	* * *

C>
	Да улесниш едно добро дело, е както ти сам да го направиш.
@	Мохамед
C$

	* * *

C>
	По-добре е да се изложиш на неблагодарност, отколкото да не помогнеш на нещастния.
@	Ла Брюйер
C$

	* * *

C>
	Да се оплакваш от пропаднало благодеяние е знак, че не е било направено от сърце.
@	Сенека
C$

	* * *

C>
	Когато се вдълбочим в причините на постъпките си, тогава разсъжденията за доброто и злото дохождат до съвършенство. А когато разсъжденията за доброто и злото дойдат до съвършенство, то и желанията стават чисти. А когато желанията станат чисти, сърцето става справедливо, човек се изправя и става добър. А когато човек стане добър, то и в челядта настава ред. А когато в челядта настане ред, то и народите добре се управляват. А когато народите добре се управляват, то и цял свят живее в мир и съгласие.
@	Конфуций
C$

	* * *

C>
	Най-висшето състояние е онова, когато те осъждат за добра работа и ти работиш и се радваш.
@	Марк Аврелий
C$

	* * *

C>
	Добрите забравят доброто, което са правили; те толкова са заети с това, което сега вършат, че не мислят за онова, което вече са направили.
@	(Кит. пословица)
C$

	* * *

C>
	Добрите намерения са нищо, ако не се обърнат в добри дела.
@	Жубер
C$

	* * *

C>
	Едно малко добро дело важи повече от едно велико добро намерение.
C$

	* * *

C>
	Истинска щедрост е не да дадеш много, а да дадеш навреме.
C$

	* * *

C>
	Да знаеш да мълчиш, е по-голяма добродетел, отколкото да знаеш да говориш.
@	Ла Брюйер
C$

	* * *

C>
	Запомнете добре, че не е само излишното от лукса, което брат дължи на брата си; не е само унизителна милостиня, която богатият презрително спуща в ръката на сиромаха; той му дължи всичко, което дължат онези, които са излезли от същата утроба, спали са в същата люлка, кърмили са се от същите цици; той му дължи не само материална помощ, но и любовни грижи, и нежно състрадание и благи думи, които церят раните на душата или поне успокояват нейните горести.
@	Ламене
C$

	* * *

C>
	Същността на всяка религия, основата на всеки морал, венецът на всяка добродетел се състоят в това, да даваш и да прощаваш.
C$

	* * *

C>
	Милосърдието слуша нежно и присъжда благо.
@	Шекспир
C$

	* * *

C>
	Който дава на бедните, заема Богу.
@	В. Юго
C$

	* * *

C>
	Злото в света не дава изведнъж плод, но като земята, полека и когато му дойде времето. И тези плодове са ужасни.
@	Ману
C$

	* * *

C>
	Голямо зло е да не правиш добро.
@	Ж. Ж. Русо
C$

	* * *

C>
	Дърво, което не дава добри плодове, се отсича и се хвърля в огъня.
@	Матей, VII, 19
C$

	* * *

C>
	Величието на душата не се мери ни по гений, ни по слава, ни по обич, а по доброта.
@	Лакордер
C$

	* * *

C>
	Пътя на добрата жена наистина е осеян с цветя, но те поникват след стъпките й, а не пред тях.
@	Ръскин
C$

	* * *

C>
	На другите прощавай всичко, а на себе си — нищо.
@	(Лат. мъдрост)
C$

	* * *

C>
	Както водата не се задържа по върховете, така и добротата и мъдростта не остават у гордите. И едната и другата търсят ниски места.
@	(Перс. мъдрост)
C$

	* * *

C>
	Когато казват: трябва да се постъпва така, както постъпват другите, това значи винаги, че трябва да се постъпва лошо.
@	Ла Брюйер
C$

	* * *

C>
	Упорита добрина побеждава и най-лошо сърце.
@	Сенека
C$

	* * *

C>
	Извинително е да не бъдем всякога весели, защото не зависи от нас да бъдем весели винаги, когато пожелаем; но не е извинително да не бъдем всякога добри, приветливи и снизходителни, защото това зависи всякога от нашата воля.
@	Фр. де Сал
C$

	* * *

C>
	Прощава се всичко на оня, който не си прощава нищо.
@	Конфуций
C$

	* * *

C>
	Какво ни трябва, за да бъдем снизходителни? Малко здрав разум и капка милост в сърцето.
@	Г-жа Свечин
C$

	* * *

C>
	Занимаваш ли се с издирване чуждите недостатъци, това е знак, че не се занимаваш никак със своите.
@	Фр. де Сал
C$

	* * *

C>
	Направи да ти простят, че си силен чрез кротост, заслужи да те обикнат, без да ти се боят.
@	Шилон
C$

	* * *

C>
	„Скрий един чужд грях, Бог ще ти прости два!“, казва поговорката. И това е истина.
@	Толстой
C$

	* * *

C>
	Когато искате да ме съдите, бъдете не с мене, а в мене.
@	Мицкевич
C$

	* * *

C>
	За да бъдеш силен, трябва да си като водата. Няма препятствие — тя тече; има преграда — тя се спира! Развали се преградата — тя изново протича; в четириъгълен съд е четириъгълна, в кръгъл съд е кръгла. И защото тя е така отстъпчива, тя е най-нужна и най-силна от всичко.
@	Лао Дзъ
C$

	* * *

C>
	За да се научиш на смирение, трябва сам себе си да ловиш в горди мисли.
@	Толстой
C$

	* * *

C>
	Лишеният от смирение човек е склонен постоянно да порицава другите; той гледа само на техните грешки, а неговите страсти се разрастват все повече и повече и го отдалечават от подобрението.
@	(Буд. мъдрост)
C$

	* * *

C>
	Дълбоката река няма да се размъти от това, че са хвърлили в нея камък; и оня човек, който се възмути от оскърбленията, не е река, а локва. Нека помним, че всички ще се върнем в земята, затова нека бъдем смирени и кротки.
@	(Буд. мъдрост)
C$

	* * *

C>
	Бурените погубват посевите, тщеславието погубва хората; само нежният дар на смирението готви велика награда.
@	(Буд. мъдрост)
C$

	* * *

C>
	Извършват се велики дела и в малките борби. Има упорити и неизвестни доблести, които се борят стъпка по стъпка в сянка против фаталното нашествие на нуждите. Благородно и тайнствено тържество, което никой поглед не види, което не се награждава с никаква известност, което никакви песни не възхваляват. Животът, нещастията, усамотението, сиромашията са бойни полета, които имат своите герои: непознати герои, които са някога по-велики от знаменитите герои.
@	В. Юго
C$

	* * *

C>
	Истинска доблест е да правиш без свидетел това, което би могъл да сториш пред цял свят.
@	Ларошфуко
C$

	* * *

C>
	Натури, които нямат енергия, нямат и искреност.
@	Карно
C$

	* * *

C>
	Истинско мъжество е не да викаш смъртта, но да се бориш с бедствията.
@	Сенека
C$

	* * *

C>
	Доблестно е не само да действуваш, но и да страдаш; последният случай изисква не по-малко усилия и обема не по-малко достойнство.
@	Ферас
C$

	* * *

C>
	Хората рядко имат доблест да бъдат или съвсем добри или съвсем лоши.
@	Макиавели
C$

	* * *

C>
	Което не е полезно за кошера, не е полезно и за пчелите.
@	Марк Аврелий
C$

	* * *

C>
	Мухите биха могли да подигнат човек от мястото му, ако действуваха единодушно.
@	Булвер
C$

	* * *

C>
	Животът ти ще бъде такъв, какъвто го направиш. Светът ни повръща това, което сме му дали.
@	О. С. Марден
C$

	* * *

C>
	Да направим нещо, да оставим бразда след себе си, да принесем едно пясъчно зърно на къщата, която прави човечеството — ето целта на живота.
@	Секретан
C$

	* * *

C>
	Розата, като краси себе си, украсява заедно с това и градината.
@	(Изт. мъдрост)
C$

	* * *

C>
	Под твърдата черупка на труда и грижите се намира ядката на щастието.
@	Раупах
C$

	* * *

C>
	Ако хората поискаха — вместо да спасяват света — да спасят себе си, вместо да освобождават човечеството, да освободят себе си — колко много биха направили за спасението на света и за освобождението на човечеството.
@	Херцен
C$

	* * *

C>
	Не трябва ни ден, ни час да мине, без да извършим нещо, с което да докажем своето битие, своето духовно зидарство; защото само оня живее, който работи и създава.
@	Леон Сикар
C$
