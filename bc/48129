	Изпълнителният политически съвет на Народна партия „Свобода и достойнство“ с голямо прискърбие съобщава, че на 11.07.2013 г. в София внезапно почина нашият колега и приятел, зам.-председателят на партията — Руслан Семерджиев. Неговият богат жизнен и политически опит беше упование на младите му колеги и ние искрено скърбим за преждевременната му кончина.
	__Руслан Семерджиев__ е роден в град София. Магистър по хидротехническо строителство от ВИАС. Владее 4 езика. Член на Научно-технически съюзи в България. Управител на „Оптимус 21“.
	Зам.-председател на Народна партия „Свобода и достойнство“. Бивш директор в „Енергопроект“ АД. Бивш председател на Съвета на директорите на авиокомпания „Балкан“ ЕАД. Народен представител от СДС в 36-ото Народно събрание на Република България. Съосновател на СДС в жк „Младост“.
	Бивш председател на Политически оперативен съвет на Либералнодемократичен съюз. Бивш член на Изпълнителното бюро на Социалдемократическата партия. Съосновател и бивш зам.-председател на Либерален съюз „Нов избор“.
	Ръководител и разработчик на десетки проекти с национална и международна значимост. Участник в множество неправителствени сдружения и организации. Женен, с две деца.
	http://www.novinite.bg/articles/44115/Pochina-Ruslan-Semerdjiev


	„Днес Руслан не е вече между нас и независимо от политическите ни различия, аз скърбя за неговата преждевременна кончина. Имам чувството, че светът на нашите мъртви става все по-богат и достоен, в сравнение със света, в който сме осъдени да живеем неизвестно докога. Бог да го прости!“, написа в социалната мрежа Александър Йорданов, председател на 36-то Народно събрание.
	http://frognews.bg/news_56527/Pochina_Ruslan_Semerdjiev/


	Валентин Дончев към сестрата на Руслан, в социалните мрежи на 11 септември 2016 г.:
	Звездичката му завинаги ще блести, защото беше един светъл човек, с чисти помисли и с чест ги защитаваше! Баща ми, Бог да го прости, винаги ми го даваше за пример… Боби, тъгата ни е обща… Руслан завинаги ще остане като светъл спомен от мечта.
