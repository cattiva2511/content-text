#	„Спрете полета на Сокола“ 2004 г.
	…
	— Добре — каза старият „артист“. — Запомняйте! Ако имате устройства, записвайте! Но помнете, че това е първият и последен път, когато ще откровенича пред вас. Без значение дали сте Мосад, ДЕА или ЦРУ. Старите банди в България се изтощиха, избиха се един друг. А тия, които все още са живи, или имат тежки дела като Доктора, Пепи Амигос, Джамов, Златко Баретата и т.н., или играят на сериозни бизнесмени като Маджо, Мартини, Жоро Илиев и пр. Нови вълци излязоха от горите. Бедни, безмилостни и свирепи. Точно на тях вилицата. Сега аз управлявам! Чрез подставени лица, разбира се. Но има нещо по-страшно, което трябва да имате предвид — религиозните войни. В България има десетки терористи от всички световноизвестни или абсолютно анонимни фанатични групировки. И всички те се представят като религиозни просветители. Разбира се, те имат шапка и сериозно покровителство, а това е по-опасно от разюзданите банди на улицата. Едно е някой да продава хероин, кокаин или канабис, а съвсем друго е онзи, който заразява с идеи. Това е по-опасно за вас и достатъчно за мен. Ахмед Доган и компания са най-страшната войнстваща групировка в България. А излишно е да ви казвам, че за тях враговете са двама — юдеите и християнството. Юдеите сте вие, а християнин, макар че не съм — съм аз. Ние всички вкупом сме техни врагове. За това усилията на Ариел Шарон в Израел и на Доналд Ръмсфелд в Америка биха били и безсмислени и наивни, ако навсякъде по света не срещнат подкрепа. Последно изречение, деца! Срещу камикадзетата на Ирак, Палестина, Иран и т.н. търсете живи торпили на изток от Средния изток. А на Запад трябва да се създаде лабораторията за отрова, с която да се залее тази ислямска чума. Ако това е целта ви или поне я схванете като цел, аз в сътрудничество с Влад Аберман ще ви помагам. Ако не, търсете други обходи. На мен отдавна не ми трябват пари. Трябва ми спокойствие и вие със съдействието на Алкалай, Хакел и службите ще ми го създадете. Ако не, вървете на майната си!

	* * *

	_Аз трябва да се превърна в стар, грохнал Нелсън Мандела и да си оставя шибаните кокали в свещената ти земя, Господи!_


	С големи букви на син фон пишеше „Ислямски фашизъм“. Това беше интервю на някакъв българин, американски политолог Алекс Алексиев. Името не му говореше нищо, но Козела се зачете. На въпроса за ислямския екстремизъм Алексиев отговаряше със смелостта на картечар. Прочете интервюто три пъти. Този умен и смел българин не се свенеше да бърка дълбоко в раната, още повече той проследяваше генезиса на ислямския екстремизъм и не го различаваше по нищо от фашизма, болшевишкия комунизъм или която и да е било друга доктрина на насилничество. На въпроса как се е появил този феномен или чума, наречен ислямски екстремизъм, и има ли връзка с религията, Алексиев отговаряше: „Тънка, това е като с болестта. Дори човек да се справи със симптомите не бива подценява причинителите. Ислямофашизмът както го наричаше той, е тоталитарна идеология, която осъжда на смърт всички друговерци, били те християни или юдеи, т.е. т.нар. неверници. Разбира се, че това е деформация на Корана, но и Светата инквизиция деформира християнството и проля потоци от кръв в името на правата вяра. Нравствено мюсюлманите са в седми век, летоброенето при тях започва от времето на Абдул Уахаб, който е основоположник на уахабизма. През 1744 г. султанът на Арабия се съюзява с него и провъзгласява принципа «такфир», което преведено значи, че всеки мюсюлманин може да обвини друг в безверие. Разбира се, това противоречи на Корана, но не и на войнстващата доктрина. Целта е проста власт, ислямофашизъм, макар че тези понятия се появяват по-късно, едва през двайсети век, когато изгряват звездите на фанатици като Хасан ал Банна, Абдул ал Маудуди, Мохамед Кутуб, Абдула Азам. Те основават Мюсюлманското братство през 1928 г., след което идват парите и от бедни бедуини, тези ислямофашисти се превръщат в притежатели на над сто милиарда долара годишно. Само шестстотин милиона долара от тях те похарчиха за подпалване на огнища на Балканите, Босна, Косово, Македония. Вижте само колко джамии построиха в България. Това са войнстващи групировки, които се крият зад международните фондации «Ал Харамайн» и «Ал Тай Бах» и всичко това е война срещу западните цивилизации“. На края на интервюто, журналистът задал още един въпрос: „Как бихте познали, че екстремистите действат и в България?“. „По най-простия начин — отговаря този умен мъж. — Български мюсюлманчета се изпращат в Мека и Медина, обучават се и се връщат като воини на враговете на фатерланда* си. Всичко, което не е ислямофашизъм, подлежи на унищожение. А там са християнският свят и юдаизмът. Който си въобразява друго или е глупак, или наивник.“
	[* Фатерланд — бащина земя (англ.).]


	Дали Христо Калчев отново ще се окаже пророк, или не, това засега не можем да кажем.
	Който доживее ще види…


#	От издателя

	… И ето, то се сбъдна.
	Първанов отново стана президент. Освободиха Сретен Йосич срещу минимална гаранция и го върнаха на сърбите. Бойко отказа да участва в състезанието. Очевидно тази власт не му стигаше. ГЕРБ все още не съществува като политическа формация.
	Едва след смъртта човек разбира кои са истинските му приятели и врагове. Предполагам, че аз няма да съм изключение.
	„Бъди свидетел на времето, ако останеш след мен — поръча ми Ицо. — Ще ти разкажа, когато дойда при теб на небето!“
	Той обаче ме изпревари.
	„Заклевам Те!!! — каза ми още той. — Намери начин да довършиш това, което съм започнал. След мен остава моето семейство, след теб — твоето.“
	Дали съм успял да довърша делото на Ицо, не знам. Решавайте вие. Мога само да кажа, че ми беше много трудно.
	Ицо си беше пророк. Никой никога не е в състояние да предвиди истинските си приятели и истинските си врагове. Според него гробът погребва греховете ни и примирява хората. Животът обаче се оказа по-безмилостен отколкото смъртта.
	Почивай в мир!
	Аз идвам!
@@	София
