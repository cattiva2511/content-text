	1. През 1919 г. в Русия е имало 21 регистрирани концентрационни лагера.
	2. През 1920 г. те са били 107.
	3. През 1930 г. в системата ГУЛАГ е имало 179 000 затворници.
	4. През 1953 г., годината на смъртта на Сталин, затворниците са били 2 468 524.
	5. Брой на бременните затворнички — 6286.
	6. Брой на работниците, полагащи принудителен труд в СССР — 28.7 милиона.
	7. На 12 ноември 1938 г. Сталин е подписал 3167 смъртни присъди.
	8. По политически мотиви между 1930 и 1953 г. са разстреляни 786 098 души.
	9. Брой на затворниците, превозвани с кораба на ГУЛАГ „Индигирка“ — 1500.
	10. Брой на спасителните салове на „Индигирка“ — 0.
	11. Брой на загиналите при потъването на кораба затворници — 1000.
	12. Брой на сигналите за помощ от екипажа — 0.
	13. Количество хляб, давано на работник от системата ГУЛАГ през 1940 г. — 550 г дневно.
	14. Очакван добив въглища на ден, за да се заслужи този хляб — 5.5 тона.
	15. Количество хляб, откраднат през последните шест месеца на 1946 г. от 34 лагера — 70 000 килограма.
	16. Стандартна височина на кофата, служеща за тоалетна — _параша_ — в мъжка килия за задържане — 55 сантиметра.
	17. Стандартна височина на кофата, служеща за тоалетна в женска затворническа килия — 30 сантиметра.
	18. Брой на децата в дом за сираци през 1940 г. — 212.
	19. Брой на лъжиците в същия дом — 12.
	20. Брой на чиниите в същия дом — 20.
	21. Брой бездомни деца през периода 1943–1945 г. — 842 144.
	22. Брой бездомни деца, изпратени в трудови колонии — 52 830.
	23. Брой църкви в Москва преди революцията — 460.
	24. Брой църкви в Москва на 1 януари 1933 г. — 100.
	25. Брой писатели в Украйна през 1935 г. — 240.
	26. Брой писатели, „изчезнали“ от Украйна — 200.
	27. Брой селяни, умрели по време на терора, глада и разкулачването през периода 1930–1933 г. — 14.5 милиона.
	28. През 1933 г., по време на принудителното изселване на кулаците, в един от районите на Полтавска област са загинали 7113 души.
	29. От тези 7113 души 3549 са били деца под 18 години.
	30. Брой на съветските деца, умрели през периода 1932–1934 г., жертви на глада и екзекуциите — 3 до 4 милиона.
	31. Брой на минутите закъснение, за да бъде подложен работникът на криминално преследване — 20.
	32. Брой на хората, наредили се на опашка пред един от хранителните магазини в Ленинград — 6000.
	33. Средна жилищна площ в Москва през 1940 г. на глава от населението — 4 квадратни метра.
	34. Обща дължина в километри на канализационните тръби в Сталинград през 1938 г. — 0.
	35. Население на Новосибирск през 1929 г. — 150 000 души.
	36. Брой на обществените бани за цялото население на Новосибирск — 3.
	37. Процент на всички женени мъже на възраст 30–39 години през 1937 г. — 91.
	38. Процент на всички омъжени жени на възраст 30–39 години през 1937 г. — 82.
	39. Парична помощ на майките със седем и повече деца — 2000 рубли годишно.
	40. Цена на чифт обувки — 12 рубли.
	41. Брой на регистрираните семейства с 8 деца в Московска област — 2730.
	42. Брой на регистрираните семейства с 9 или 10 деца в Московска област — 1032.
	43. Брой деца в едно семейство в Шаховски район — 15.
	44. Възраст, на която едно дете може да бъде разстреляно — 12 години.
