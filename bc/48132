	Занимавам се пряко с политика от края на 80-те години на XX век. Стана възможно за хората, които не бяхме комунисти. Станах привърженик и активен участник в СДС. Събитията ме изстреляха на върха на политиката. Бях член на първата делегация български депутати в Съвета на Европа. Лека-полека станах професионален политик. Беше страшно интересно и вихърно време. Нещата в България обаче не се развиха в добра посока — надделяха порядките от времето на комунистическата диктатура. Все още вярвам, че в България има достатъчно хора с морал, култура и познания, които могат да променят нещата и за това продължавам да следя събитията и колкото мога да участвам в тях.
	Аз съм строителен инженер — занимавал съм се с различни проекти. Бях и Президент на Авиокомпания „Балкан“ през 1992–93 г. — най-успешният период на компанията в историята й. Заслугата не е лично моя. Но като неин президент вероятно съм направил нещо добро, за да има тези успехи.
	С този блог искам да участвам в дискусията по проблемите на съвремието, да намеря съмишленици и споделя нещата, които съм научил. А също и да науча нови неща.
	Смятам, че човек се учи докато е жив — стига да иска.
	https://www.blogger.com/profile/07155112259950577826
@	Март 2009 г., Руслан Семерджиев, София, Bulgaria
