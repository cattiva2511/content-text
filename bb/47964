P>
	През късна есен с бодра песен
	на поход тръгна взвод под строй,
	но се залута и маршрута
	обърка в нощния покой.

	И докато се суетяха
	началниците в празен спор,
	войниците сами съзряха
	далечна хижа край стобор.

	Там бледа светлинка на склона
	бе техният голям късмет;
	към нея дългата колона
	пое за помощ и съвет.

	Каква приятна изненада!
	Дочула гласове в нощта,
	пред къщата девойка млада
	ги чакаше с фенер в ръка.

	Към верен път ни тя изпрати,
	но нейният чаровен лик
	във паметта се запечати
	на всеки млад и стар войник!
@@	Перник — 1958 г.
P$
