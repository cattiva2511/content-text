	_Другарю Семерджиев_,
	С възторжени чувства Ви връщам записа.
	Колко много топлота и сърдечност личи във Вашите редове, казани от мен, но изразени от Вас!
	Нека вярваме, че още много хора има такива — да обичат човешкото дело, да го ценят и да се вдъхновяват от народните майстори, отдали цялата си душа на хората — тези знайни и незнайни майстори, наистина с удивителна всеотдайност са изграждали нашата култура!
	Хвала им!
	Те са пример за подражание.
	Един от тези скромни труженици сте и Вие. Чувствам как със завидна преданост и Вие давате своята синовна дан на безсмъртните и на нашата скъпа Родина.
	Дерзайте!
	С най-топли чувства:
@	Иван Христов
@@	13 май 1972 г., София
