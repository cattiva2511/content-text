	С Руслан се познаваме още като младежи и често сме се виждали в общи компании, но когато след 1989 г. и двамата симпатизирахме на синята идея, вече се виждахме при всяко негово идване в Трявна. Той имаше възможността да навлезе по-детайлно в процесите на прехода и да се включи в него като член на СДС. Разговаряхме за възгледи, политически формации и фигури, с които той работеше и виждах, че прави това с истински ентусиазъм. Познавах го като честен и принципен човек и знаех, че не го блазни някаква слава, а иска да допринесе за реализиране на истинските политически промени.
	И така в периода 1991–1995 г. той представяше тревненци в Народното събрание и изигра важна роля за решаване проблемите на нашия град.
	Жалко, че си отиде в разцвета на силите си.
	България имаше нужда от интелигентни и предприемчиви хора като него в политиката. Радвам се, че имах за приятел човек като Руслан. Мисля, че трябва по-често да си спомняме за него.
@	Веселин Зидаров
@@	Трявна, 2016 г.
