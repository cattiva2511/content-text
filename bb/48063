P>
	Не зная какво означава
	сърдечната моя тъга;
	легенда в ума ми изплава,
	от времена древни дошла.

	Преваля денят в долината,
	Рейн тихо бълбука, шепти,
	планински връх грее в позлата,
	облян от златисти лъчи.

	Девойка със хубост прочута
	сама на скалата седи,
	златеят по нея бижута
	и реши тя златни коси.

	Със златен тя реши се гребен
	и пее ли, пее в захлас,
	а нейният глас е вълшебен,
	омайва с магическа власт.

	Задава се лодка в реката,
	от чудната песен пленен,
	лодкарят отпуска веслата
	и гледа ликът и свещен.

	От речния вихър понесен,
	намира той там своя край…
	Към гибел със своята песен
	го тласка така Лорелай!
@@	Превод от есперанто/английски — 2014 г.
P$
