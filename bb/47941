P>
	В тревожни минути умислен и тих,
	аз нижа с перото си стих подир стих;
	ти кротко бродираш гоблени до мен
	и с поглед ме стрелваш унил и сломен.

	Поглеждаш ме скришом и клатиш глава,
	издайна въздишка прикрила едва,
	и стиснала устни от мъка и жал
	мълчиш, но ме мислиш за луд полудял.

	От тихата лудост сега не се бой,
	че тихата лудост е мир и покой,
	убежище свято за дух изтерзан,
	за клети несретници — пристан мечтан.

	Ела гордостта си до мене смири,
	душевен покой ще намериш и ти,
	че тихата лудост, съпруго добра
	от днес ще ни бъде другар и съдба!
@@	София — 1985 г.
P$
