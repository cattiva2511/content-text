P>
	Пчела и търтей по съдба
	в законен брак се съчетали,
	след сватбените тържества
	в любовен унес заживяли.

	Приел семейният съвет
	за труд и отдих правилата —
	събирала нектар и мед
	без ропот всеки ден пчелата.

	А търтеят охранен, млад,
	лентяйствувал и мързелувал,
	наливал се със концентрат
	и все на болен се преструвал.

	Дългът си на съпруг и мъж
	пропускал в своя мързел мрачен,
	във месеца едва веднъж
	извършвал ритуала брачен.

	И над семейното гнездо
	назряла истинска заплаха,
	с високо вдигнато чело
	бунт вдигнала пчелата плаха.

	Молба подала за развод,
	другарски съд борба захванал,
	но търтеят за цял живот
	лентяй и търтей си останал.

	…………………………………

	Не може никой да оправи
	мъжете с търтейските нрави!
@@	София — 1984 г.
P$
