P>
	Почива в мир тя под трева зелена,
	жена, приживе вечно уморена,
	достойна майка, баба и съпруга,
	работила без помощ и прислуга,
	на челядта си цял живот отдала,
	и тези думи рекла на раздяла:

	„Деца любими, към Небитието
	на Оня Свят съм тръгнала, където
	не вършат нищо — не перат, не шият,
	не готвят, не ядат — затуй не мият.
	Там всичко е по моя вкус и воля,
	За безответна помощ не ще моля.

	Ще слушам само химни, нежни песни,
	ще ми прислужват ангели небесни.
	Така че вий за мене не тъжете,
	сълзи не лейте, траур не носете!
	Отивам да си карам аз живота
	и нищо повече да не работя!!!“
@	Неизвестен автор*
	[* От поредицата сонети, които различни хора апокрифно са писали като един вид отговор на Sonnet d’Arvers. — Уточнение от преводача за Читанка.]
@@	Превод от английски — 2012 г.
P$
