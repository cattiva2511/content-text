P>
	Защо говориш, друже, под такъв секрет
	за любовта си в миг родена, но безкрайна?!
	И чезнеш в безнадеждност, от печал обзет,
	че тя не знае за сърдечната ти тайна.

	Не! Ти не си останал незабележим.
	Не си самотен бил, измъчван от дилема.
	Понякога и този, който е любим,
	и той не иска нищо, нито нещо взема.

	Понеже бог сърца горещи ни е дал,
	приятно е да чуем в радост и в печал
	след стъпките ни нежен шепот да витае…

	Но таз, за вярност дала някому обет,
	ще разбере зова на тъжния сонет,
	на нея посветен… и няма да признае!
@	Неизвестен автор*
	[* Сонетът на Феликс Арвер е брилянтно преведен от Гео Милев. И като издирих оригинала на френски език, попаднах на останалите сонети, които различни хора апокрифно са ги писали като един вид отговор на първия сонет. — Уточнение от преводача за Читанка.]
@@	Превод от френски — 2013 г.
P$
