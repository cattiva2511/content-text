P>
	Когато вечен сън заспя,
	в пещта ме изгорете!
	Над планини и над поля
	праха ми разпръснете!
	Да полетя след оня зов,
	що мами ветровете.
	Звездите да са мой покров
	а ложе — всяко цвете.

	Когато вечен сън заспя,
	вий траур не носете!
	В най-модни пъстри облекла
	напук се пременете!
	И никой горестни сълзи
	за мен да не пролива,
	а нека музика звучи
	възторжена, щастлива!

	Когато вечен сън заспя,
	деца мой, не тъжете!
	Разтуха в своите деца
	тогава потърсете!
	И със олекнали сърца
	за сбогом ми кажете:
	„Достойно, с доблест, с чест живя…
	Спи в мир през вековете!“
@@	София — 1987 г.
P$
