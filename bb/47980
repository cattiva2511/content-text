P>
	Такава красота, събрана
	в едно човешко същество,
	с невинност, с нежност съчетана —
	същинско древно божество.

	След нея с вълчи апетити
	мъже на глутници вървят;
	в очите страсти неприкрити
	горят за непорочна плът.

	В капан накрая ще я хванат
	като сърна на царски лов,
	ще й се кланят и прекланят
	с лъжливи клетви за любов.

	Но щом получат своя дял,
	ще я захвърлят в локва кал!
@@	Сидни, Австралия — 2007 г.
P$
