P>
	Изстрелях аз във въздуха стрела…
	Къде и как се приземи, не зная,
	защото толкоз бързо прелетя,
	че се загуби някъде в безкрая.

	Мелодия във въздуха изпях…
	Не знам къде потъна в синевата,
	че полета й волен не успях
	да проследя с очи през маранята.

	Измина дълго време… В горски дъб
	стрелата си открих непроменена
	и във сърцето на приятел скъп
	намерих песента си съхранена.
@	Хенри Уадсуорт Лонгфелоу*
	[* Уточняването на авторството е направено за Читанка. — Бел.ел.кор.]
@@	Превод от английски — 2011 г.
P$
