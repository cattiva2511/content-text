P>
	Кой не знае ученици,
	Мичи от девети „А“?
	Колко нежни хубавици
	хвърли в горест и тъга!

	Слушайте какво направи
	този малък славен мъж,
	как си името прослави
	в час по химия веднъж!

	Щом самин на чина седна,
	завъртя във кръг очи
	и Иванчето погледна —
	тя ще бъде, в миг реши.

	Взе писалка и тетрадка
	и със трепетна ръка
	драсна й бележка кратка:
	„Ваня, чакам те, ела!“

	След вежливата покана
	тя при него долетя,
	той галантно я прихвана
	и я в нежности обля.

	После страстно я целуна
	по горещите уста,
	тя потръпна като струна
	и кокетно се изсмя.

	Някой тихо се изкиска
	и прошепна с басов глас:
	„Вижте! Мичи се натиска
	с ново маце този час.“

	А учителката Мара,
	стара, девствена мома,
	равнодушно им се скара:
	„Хей, пазете тишина!“
@@	1953 г.
P$
