P>
	Дали със летен ден да те сравня?
	От него си по-дивна, по-сияйна:
	обрулва ветър крехките листя
	и пролетта е много краткотрайна.

	И често жари слънцето над нас,
	понякога зад облаци се скрива;
	по зла съдба или по висша власт
	увяхва красотата и загива.

	Но вечна ще е твойта красота
	и все така без възраст ще младееш,
	и няма да те обсеби смъртта —
	защото ти в стиха ми ще живееш.

	Докато на земята хора има,
	безсмъртна ще си в моя стих, любима!*
	[* Позволих си да направя превода в женски род. — Б.пр.]
@	У. Шекспир
@@	Превод от английски — 2011 г.
P$
