P>
	Ти, мили мой, ме забавляваш с твойта тайна
	за любовта си в миг родена, но безкрайна;
	наивна мисъл днес душата ти терзае,
	че тази, за която страдаш, тя не знае.

	Да би край мене минал, би бил забелязан,
	не би се чувствал с мен от самотата смазан.
	Във теб, любезни, е към щастието ключа
	и аз, ако не искам, няма да получа.

	От мен го запомни, жената се нуждае,
	възлюбеният да я хвали и ласкае,
	след себе си да чува нежната му лира!…

	Не я упреквай ти за чувствата й „ледни“,
	защото не е тя, приятелю мой бедни,
	а ти, да ти си този, който не разбира!!!
@	Неизвестен автор*
	[* От поредицата сонети, които различни хора апокрифно са писали като един вид отговор на Sonnet d’Arvers. — Уточнение от преводача за Читанка.]
@@	Превод от френски — 2013 г.
P$
