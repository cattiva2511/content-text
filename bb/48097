	Срещата на роднини и сродници от фамилията на баща ни Георги бе организирана по инициатива на Руслан като народен представител. Под негово ръководство бе изграден акционен състав: братовчедите ни Георги и Явор. Близка връзка и помощ бе указана и от братовчеда ни Петър Станев — син на сестрата на баща ни, леля Марийка и вуйчо. Той бе единствен от рода ни дипломат в Чехия. Срещата бе посветена на 125 годишнината на дядо Петър и 100 години на баща ни Георги.
	Проведена бе заупокойна молитва в храма „Св. Неделя“ и след нея обща среща с всички сродници в ресторант в близко съседство с площад „Св. Неделя“. Една част от присъстващите се познаваха и преди, а за друга част това бе първи контакт. За тях това събитие бе уникално. Създадена бе обстановка на изключително роднинско общуване, опознаване, което бе превърнато в един прекрасен празник. Значителен роднински успех, той бе навременна връзка със своя роднина — депутат Руслан. Руслан успя отблизо да се запознае с всички и предостави възможност за следващи трайни взаимоотношения и общувания. Този досег обогати него, обогати всички. Нашият братовчед Петър Станев го оцени достойно. За Руслан тази среща остана богатство и постижение. Богата беше за всички ни.
	С някои от присъстващите Руслан контактуваше и след това, роднинското познанство се превърна в мост на взаимно общуване и полезно сътрудничество.
