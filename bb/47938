P>
	През късна нощ от дълъг път
	се връщах през гора пешком;
	зовеше ме назад дългът
	към роден кът, към бащин дом.

	Пристигнах до пенлив поток,
	приседнах морен на брега;
	над мен блестеше лунен рог,
	под мен клокочеше бода.

	И както замечтан следях
	светулки, мигащи с крилца,
	дочух звънлив момински смях
	и суха съчка изпращя.

	Обърнах се и онемях —
	пред мен на лунна светлина
	се къпеше със звезден прах
	русалка с дива красота!

	Тя решеше коси с ръка,
	изтегната на горски пън,
	към нея тръгнах, но беда —
	събудих се от своя сън.
@@	с. Лехчево — 1950 г.
P$
