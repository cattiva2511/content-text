P>
	Сред нощ в небесата летял ангел бял
	и песен божествена пял;
	и облаци рой, и звезди и луната
	се вслушвали в песента свята.

	Той пял за душите безгрешни, отвъд,
	блаженстващи в райския кът.
	За бог всемогъщи той искрено пеел
	и чисти възхвали лелеел.

	Той носил в ръцете си млада душа
	към свят на сълзи и тъга;
	и в тази душа, песента му красива
	останала — няма, но жива.

	И пълна с желания, дълго в света
	копняла и чезнела тя.
	Уви! Не заместили химните звучни
	онез земни музики скучни!

@	М. Ю. Лермонтов
@@	Превод от руски — 2011 г.
P$
