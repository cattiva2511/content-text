P>
	Гримирана, тупирана,
	с бижута до пети
	и с рокля деколтирана
	на изпит се яви.

	В туй бойно снаряжение
	посегна за билет,
	но в първото сражение
	изтегли лош късмет.

	Тогава с репетирана
	трогателна сълза
	атаката планирана
	проведе ловко тя.

	Крака полуразголи
	и вирнала гърди
	доцента млад помоли,
	да й напише… три!

	Със своята депресия
	тя тъй го впечатли,
	че среща в нова сесия
	той й определи.
@@	София — 1986 г.
P$
