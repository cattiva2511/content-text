P>
D>
	на Д.
D$

	Малка кукличке с бледи страни,
	спри да плачеш и рониш сълзи!
	Усмихни се! Така… А сега
	дай ми своята крехка ръка!

	Свий пръстенцата в стегнат юмрук!
	Ще те бодна за миг ето тук.
	Дребно нещо… но храбра бъди!
	Тази болка спокойно срещни!

	След минутка ще дойде сънят
	и ще тръгнеш по звездния път,
	цяла в бяло, с венец от цветя —
	най-красивата булка в света.

	С този сън свършват всички беди —
	аз го зная, не знаеш го ти.
	Болна кукличке, спи, не плачи!
	Вместо теб аз ще роня сълзи!!!
@@	София — 1986 г.
P$
