P>
	Сред бял ден в Дагестан с димяща рана
	лежах с куршум в гърдите си в несвяст
	и в зноя летен, с плът във кръв обляна,
	без звук, без стон, не се помръдвах аз.

	Лежах на пясъка сам в долината
	и слънцето ме жареше без жал,
	блестяха скални върхове в позлата
	над мен, но сън мъртвешки бях заспал.

	Сънувах аз огньове под звездите,
	вечерен пир във родната страна,
	край мен девойки със цветя в косите
	говореха във шумна веселба.

	Но в разговора им, не се включила,
	седеше там умислена една
	и в мрачен сън, душата й унила,
	Бог знай, защо, тъгуваше сама.

	Присънваше й се кошмарна сцена:
	трупът познат лежеше в Дагестан…
	Димеше още раната студена
	и кръв струеше като чер катран.
@	М. Ю. Лермонтов
@@	Превод от руски — 2011 г.
P$
