P>
	В спокойна вечер горко плака ти,
	сълзи горчиви те обляха цяла
	и болка стегна моите гърди —
	кавгата ни завърши със раздяла.

	Отлитна ти далеч. Къде? Не знам!
	Мечтите ми угаснаха без краски
	и изоставен аз останах сам,
	да страдам без любов и нежни ласки.

	И често ходя в тих вечерен мрак
	към мястото на свидните ни срещи
	и в моите мечти те виждам пак,
	и чувам плачовете ти горещи.
@	Сергей Есенин
@@	Превод от руски — 2011 г.
P$
