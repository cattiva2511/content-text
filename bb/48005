P>
|	Гаф

	„Лека нощ!“ с въздишка тежка
	старецът й пожела.
	„Лека ти пръст!“ по погрешка
	сънена отвърна тя.
P$
P>
|	O, tempura! O, mores!

	До неотдавна бе така —
	на секретарката — сонети
	а на съпругата — монети.

	Но днес са други времена —
	сонетите са за съпругата,
	а пък монетите — за другата.
P$
P>
|	Стара истина

	От стомаха черпи вдъхновение
	любовта на мъжката особа,
	а жената, чудното творение
	е подвластна в любовта на… джоба!
P$
P>
|	Скорострелно

	Едва от гражданското я изведе
	и се разведе.
P$
P>
|	Оправдано самочувствие

	Бихме по разводи всичките рекорди,
	затова със право пред света сме горди.
P$
P>
|	Заблуда

	Мъжът жената обладава
	и тъй се смята за герой,
	но практиката потвърждава,
	че похитеният е той.
P$
P>
|	Има защо

	Жадувам за мъст —
	направи ме тъст!
P$
P>
|	На обучение в чужбина

	Развяваше фуста
	в чужбината пуста,
	но вместо с наука,
	се върна с унука.
P$
P>
|	Терористичен акт

	Семейното огнище рухна —
	сексбомба там избухна.
P$
P>
|	A la Monika Lwinsky

	Влезе в гражданското с чест,
	праведна и девствена —
	беше правила любов до днес
	само… противоестествена!
P$
P>
|	С обща банкова сметка

	Ако не бяхме два скачени съда,
	аз щях до днес милионер да бъда.
P$
P>
|	Случка със студент

	Прицели се в тройката,
	ала беда се случи,
		улучи
		девойката
	и за баща „изучи“.
P$
P>
|	Мъж загадка

	Какъв човек праволинеен,
	по-целомъдрен от светец!
	Такъв не ще да е семеен —
	ерген е или е вдовец.
P$
P>
|	Gun-shot wedding

	Те нямаха желание
	за бракосъчетание,
	ала каква изложба —
	дари ги Господ с рожба.
P$
P>
|	На порнофилм

	Нагълта се с „култура“
	от натура.
P$
P>
|	Декамеронка

	— Каква красива млада секретарка,
	достойна за перото на Петрарка!
	— О, повече подхожда по нагон
	за героиня от „ДЕКАМЕРОН“!
P$
P>
|	Причиноследствие

	Сдоби се с Базед —
	живее при зет!
P$
P>
|	По бързата процедура

	Вкъщи заедно с булката
	влезе и бебето с люлката.
P$
P>
|	Любовник

	Мъж под наем,
	взет в безсрочен заем
	от законната съпруга
	за услуга.
P$
P>
|	Доживотен затвор

	Тръгна с чанта за наука
	шестгодишната унука.
	Докато се дипломира
	в бабичка се трансформира.
P$
P>
|	Мъжка еманципация

	Изплъзна се от мъжкия контрол
	еманципираният женски пол…
	Мъже от българската славна нация,
	на крак за реабилитация!
P$
P>
|	Дефицит

	Софийски мираж —
	девойка с гараж.
P$
P>
|	Съвременна мома

	През девет легла в десето
	си подари сърцето.
P$
P>
|	Определение

	Съвременен тъст —
	мъж разпънат на кръст.
P$
P>
|	Логика

	Не носят никаква вина
	„неверните“ жени —
	та ний един на друг рога
	си слагаме сами.
P$
P>
|	Стара истина

	Очи, които дълго не се виждат,
	не могат да се карат и обиждат;
	тъй зет и тъща си остават мили,
	когато ги делят стотици мили.
P$
P>
|	Определение

	Сексуална революция —
	повсеместна проституция.
P$
P>
|	Причиноследствие

	Прославеният мъжки пол
	загуби своя монопол
	в най-важните житейски сфери
	и тъй в отбрана се намери.

	С нахалство или с хитра ласка
	назад жената го изтласка.
	Уви! След този акт брутален
	той стана хомосексуален!
P$
P>
|	Зет като мед

	Нарича тъща си най-мило същество —
	живее в другото полукълбо.
P$
P>
|	Наследственост

	Толкоз рогоносци има в нашата държава!
	Май че този признак вече се унаследява.
P$
P>
|	На една хубавица

	Претърпя метаморфоза —
	стана трън бодлив от роза.
P$
P>
|	О, времена! О, нрави

	По времето на нашите деди
	с коне са крали булки и моми,
	но времената са различни днес —
	„крадат“ ги със СААБ и Мерцедес.
P$
P>
|	Достоен отговор

	Дойде й до гуша
	на щерката млада
	критики да слуша
	и рече
		с досада,
	че всяка круша
	по-далече
	от дървото си не пада.
P$
P>
|	Нова версия*
	[* Тази епиграма ми беше изпратена от брат ми заедно с няколко други. Той твърдеше, че аз съм авторът. Не си я спомням. Ако плагиатствам, то е неволно.]
	Бяла спретната къщурка
	с две коли отпред.
	Ах, коя ли мижитурка
	тук ще стане зет!
P$
