P>
	Когато вечер в твойта стая
	надзърне лятната луна
	и трепнат плахо от безкрая
	звездици с бледа светлина,

	излез под купола небесен
	и взор зареяла към тях,
	огледай този мир чудесен,
	застлан със златен звезден прах!

	Угасне ли пред теб звездица
	в безмълвен скръбен звездопад,
	туй знак е, че една душица
	е литнала към Оня Свят.

	Но в този миг на съзерцание,
	според поверие едно,
	ако направиш пожелание,
	ще се изпълни скоро то!
@@	с. Лехчево — 1957 г.
P$
