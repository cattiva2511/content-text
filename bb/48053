P>
	Дълго не отстъпи Любошка-съседка.
	Най накрай прошепна: „В парка знам беседка,

	щом настъпи мрак — разбираш ме, нали?“
	Цял ден страдах, чаках нощните тъми.

	Кръв младежка вреше — Не! Не бе шега!
	В облаци небето злобно притъмня.

	Гледах и не вярвах… Гръмна изведнъж…
	Като из ведро заплиска силен дъжд.

	Тръгнах, смръщил вежди, с мисли мрачни, зли.
	Няма днес да има среща… Забрави!

	Чудо ще е, ако Любошка страхлива
	дойде в тази буря страшна, дъжделива;

	вярвам, че не би се спряла пред дъжда,
	ако… но до там обича ли ме тя?

	Без надежда стигнах тъмната беседка,
	спрях се и съгледах Любошка-съседка,

	мора до костите, зъзнеща сама —
	моя грижа беше да я изсуша.

	Затова след туй събитие голямо
	като чуя буря, се подсмихвам само.
@	Н. Некрасов
@@	Превод от руски — 2011 г.
P$
