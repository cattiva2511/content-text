P>
	Не може, скъпи, любовта да трае вечно!
	Един ден дай покой на твоята душа
	и забрави страданието си сърдечно!
	От него да те излекувам бих могла.

	Едно добро момче не може да остава
	незабелязано, да чезне в самота;
	Ела във моя скут за сладостна забава,
	каквато ти не си получил до сега!

	Ще ти покажа аз от първата ни среща,
	че съм чаровна, с пищни форми и гореща —
	ни скромна, ни светица… и не се кълна

	да бъда вярна. Любовта не знае плен.
	И спомнил си за мен, ще кажеш някой ден:
	„Таз влюбена… Какво момиче беше тя!!!“
@	Неизвестен автор*
	[* От поредицата сонети, които различни хора апокрифно са писали като един вид отговор на Sonnet d’Arvers. — Уточнение от преводача за Читанка.]
@@	Превод от френски — 2013 г.
P$
