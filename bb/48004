P>
|	Лозунг
	Сутрин, обед, вечер — алкохол!
	Здрав и безотказен мъжки пол.
P$
P>
|	Ударник
	Преизпълни нормата
	с концентрата
	и загуби формата
	в… кревата!
P$
P>
|	Бутилка уиски
	С такава входна виза
	навсякъде се влиза.
P$
P>
|	Лозунг
	Здрав дух, здраво тяло!
	(чрез бутилка с бяло).
P$
P>
|	Еманципация

	Пустият му слаб и нежен пол
	от мъжете силни грабна монопола
	върху наш и вносен алкохол,
	а за тях остави швепс и кока-кола.
P$
P>
|	Сватбарска

	Викаха „Наздраве“ и „Горчиво“,
	смесваха вино, уиски, пиво
	и женихът караше на екс,
	но остана булката… без секс!
P$
P>
|	Без колебание

	Между двете —
	водката и булката красива
	предпочете
	първата алтернатива.
P$
P>
|	Останала мома

	Легна младоженката до него гола
	и невинността си му предложи.
	Той заспа в прегръдките на алкохола —
	своята мъжественост изложи.
P$
P>
|	Младоженец

	Своята мъжественост и чест
	той на изпитание подложи —
	прекали с виното и в несвест
	първата си брачна нощ отложи.
P$
P>
|	Непълнолетен

	Работата му хлапашка —
	щом гаврътна чашката,
	подкосен „подви опашка“
	и заспа юнашката.
P$
P>
|	Сродни души

	Имат интереси близки —
	тя — кампари, той — уиски.
P$
P>
|	Колко жалко

	Вместо с булка според протокола —
	първа брачна нощ със алкохола.
P$
P>
|	Юнак

	Изложи пола —
	от чашка водка се напи
	и се строполи
	от стола.
P$
P>
|	Лошо начало

	Бракът им започна с изневяра.
	След сватбения маскарад
	всеки брачната си нощ прекара
	с любимия си концентрат.
P$
P>
|	Изневяра

	За развода той бе главният виновник —
	беше станал на бутилката любовник.
P$
P>
|	Диагноза

	Истина е, че е болна,
	но от болест алкохолна.
P$
P>
|	Хомо…

	И двамата са от еднакъв пол,
	ала интимно се обичат;
	единият се казва Алкохол,
	а другият Алкохолик наричат.
P$
P>
|	Помощ

	По цели седмици не изтрезнява,
	дългът си на съпруг не изпълнява,
	затуй съседът му го съвместява.
P$
P>
|	Трета партия

	Създаде се триъгълник модерен
	и брака им щастлив погуби;
	тя вярна бе, но той не бе й верен —
	в бутилката до смърт се влюби.
P$
P>
|	Единомишленици

	Намери си алкохолика
	съпруга лика-и-прилика;
	манипулира тя юнашката
	с бутилката и чашката.
P$
