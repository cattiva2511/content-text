P>
	Щом настъпи жарко лето
	с огнени горещини,
	бягат всички от полето
	към прохладните гори.

	Там, в курортите красиви,
	в шумни веселби и смях
	хубавици самодиви
	мамят и въвличат в грях.

	С билки и слова омайни
	„жертвите“ подмамват те
	в горски кътчета потайни
	да се любят от сърце.

	Но отлитат безвъзвратно
	сладките почивни дни;
	всички тръгват си обратно
	с рой въздишки и сълзи.

	И съпрузите нещастни
	в дар получили рога,
	половинките прекрасни
	пак прибират у дома.

	Отминават есен, зима…
	като цвят през пролетта
	идва сладка и любима
	рожбата на любовта!
@@	София — 1953 г.
P$
