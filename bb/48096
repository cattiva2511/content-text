	Помня го от времето, когато още бях студент в духовната академия. Той беше най-близък колега на моя баща. С него работеха заедно в търговското предприятие на Трявна в най-тясно взаимно уважение и сътрудничество.
	Когато станах свещеник в Трявна, той беше и остана до настоящем най-близък до мен като църковен деец. В църквата „Св. Архангел Михаил“ и във всички мои прояви съм споделял моите църковни дела с него и съм ползвал неговите отношения към църковните дела като бивш семинарист и дългогодишен певец в църквата „Св. София“ — София. Когато стана тревненски зет, той споделяше за своята първа закалка в църковните дела, вкл. и спомените си от свещениците тревненци в същата църква. Тази закалка Костадин Семерджиев продължи с проявите си като обществен деятел на Трявна и църковен певец в църквата „Св. Арх. Михаил“.
	Злополучията, които бяха предизвикани в храма „Св. Арх. Михаил“, напускането на хоровия колектив и прехвърлянето му в параклиса „Св. Георги Победоносец“ в Качаунската махала, създадоха условия за укрепване живота на църковния хор. Активен църковен хорист в параклиса, господин Костадин Семерджиев бе сред най-активните дейци. В параклиса, със съдействието на общинския съвет, господин Семерджиев издаде отделна сборна книга за своите надгробни слова. В това отношение в постоянен контакт и с останалите църкви в Трявна вземаше най-активно съдействие със свои надгробни слова при нужда с уважение към близките на покойниците в нашия град и с подкрепа на общинското ръководство.
	Църковен певец и деец, господин Семерджиев е уважаван гражданин, който въпреки напредналата си възраст продължава неотстъпно и предано да участва в църковните дела на Трявна.
	Настоящото споделям във връзка с предстоящото излизане на неговия труд, посветен на покойния му син и на обществените изяви на двамата: баща и син Семерджиеви.
@	ЗАВЕДЯЩ: о. Неделчо Марков
@@	09.II.2017 г.
