P>
	Нищо в жриците на красотата
	с твоя чар вълшебен бих сравнил;
	музика от ручей тих в гората
	сякаш е за мен гласът ти мил.
	И когато под звука му дивен
	стихнат океанските води,
	люшкани от лек бриз в танц приспивен
	лъсват укротените вълни.

	И луната бляскава верига
	над безбрежни дълбини плете,
	чийто гръд спокойно се издига,
	сякаш диша в сладък сън дете.
	Тъй духът пред тебе се прекланя,
	слуша те прехласнат, възхитен,
	както приливът на океана,
	пълен с нежни чувства в летен ден.
@	Дж. Г. Байрон
@@	Превод от английски — 2011 г.
P$
