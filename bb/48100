P>
	В осемдесетте години
	на нашия живот,
	в най-пламенните младини,
	в славни и трудни дни
	вървяхме с тебе един до друг!
	От светли идеи окрилени
	с мисли и слова
	с мечти красиви
	в борба за свобода и правда
	и най-възторжени дела
	по стръмните пътеки
	на нашите деди,
	в устрем срещу злото устремени
	мъчехме се да го победим
	и да променим света
	за добро на цял народ,
	Родината си да спасим!

	Преминахме през тежки изпитания
	и страдания на жестокия век!
	Но в дружбата си свята
	с обич и вярност
	закалихме си сърцата
	един за друг
	от нине и до века!
	От мене и от Петя привет!
	За многая лета! Здравей!
	Честит осемдесети юбилей!

	_От твоя Семер* — Коста_
	[* Семер — остаряла диалектна дума от турския език, самар.]

	_Написано на пейката пред входа на блок 30-ти на 13.05.2004 г. в очакване да се прибереш — 19 ч., идвайки да те поздравя за твоя осемдесети, след като бях минал моя!_
	_Не съм поет, но тези драсканици ги споделям с тебе с обич!_
P$
