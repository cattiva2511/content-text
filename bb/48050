P>
	Разрошена страшна, с коса побеляла,
	тя смело се стрелва, парцали развяла.

	Уплашена стихва нощта в тъмнината,
	със шалове облак закрива луната.

	Развихря се вятър, свисти, грозно пее,
	в затънтен, гъст, непроходим лес вилнее,

	заплашва еловите клони чупливи.
	Прикриват се бухали с крясъци диви.

	Звездите примигват зад облаци гъсти,
	тя маха в закана съсухрени пръсти

	и волно кръжи с вихри бесни, сърдити;
	висят от косите й змии в кръг свити.

	Под звън на елите тя с кикот танцува…
	Разтърсен от гръм черен облак отплува.
@	С. Есенин
@@	Превод от руски — 2011 г.
P$
