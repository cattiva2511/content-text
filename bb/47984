P>
	Два гълъба на родната ми стряха
	за танц любовен в ранно утро спряха;
	запя мъжкарят с нежни, звучни трели
	и пируети завъртя умели.

	До него гълъбицата примряла,
	размахваше в ответ опашка бяла;
	накрая той с поклон криле разпери
	и скоро на гърба й се намери.

	За миг разтърси тяло в кратък спазъм
	и с още по-голям ентусиазъм
	край нея дълго гука и се мята…

	……………………………………

	От детството си помня тази сцена,
	божествен акт на плът благословена
	и израз на любов природна, свята!…
@@	Сидни, Австралия — 2006 г.
P$
