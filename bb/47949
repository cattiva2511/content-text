P>
	Свири зетят на пиано
	нещо сложно, неразбрано,
	по клавишите чевръсти
	бягат сръчните му пръсти.

	Музиката непозната
	не достига до сърцата,
	силни чувства не събужда,
	някак си остава чужда.

	Синко, я надуй дудука,
	да разсееш скръб и скука;
	нека драго и на свата
	да му стане на душата.

	Свириш сръчно и умело,
	ала ние сме от село,
	карай музика народна,
	че е по-достъпна, родна!…
@@	с. Лехчево — 1987 г.
P$
