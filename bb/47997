P>
	Девойко мила, цвете разцъфтяло,
	ти със славянска красота блестиш,
	усмихваш се и „кършиш“ снажно тяло,
	но мъка зад усмивката таиш.

	Че красотата ти, неоценена
	е в този мъжки доминиращ свят.
	От памтивек е Ева сътворена
	за робски къщен труд и за… креват!

	Но ти си жив човек, а не играчка,
	не си слугиня с робски дух и плът.
	Вдигни чело и горда, непристъпна,

	мъжете отмини със бодра крачка! —
	след теб да лазят, хленчат и скимтят
	и просят любовта ти недостъпна.
@@	Сидни, Австралия — 2014 г.
P$
