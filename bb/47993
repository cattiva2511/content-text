P>
	Жени прекрасни, чародейки нежни,
	като цветя живота ни красят;
	другарки в нощи бурни и метежни —
	кошмарен сън без тях би бил светът.

	Те рай предлагат и с омая сладка
	в леглото с тях безволево грешим,
	но любовта им е прищявка кратка,
	и верността им — блян непостижим.

	Стареят те, но си остават млади,
	с момински чар и вечна красота,
	създадени не за един съпруг…

	Но в бясната гонитба за наслади
	не са ни те виновни, че рога
	сами си слагаме един на друг!
@@	Сидни, Австралия — 2007 г.
P$
