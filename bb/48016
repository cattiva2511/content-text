P>
	Едва се влачат дългите ми дни
	с тъга в сърцето по любов нещастна;
	изчезнаха възторзи и мечти,
	надеждата ми като свещ угасна.

	Но аз мълча без ропот, с дъх сломен,
	сълзи проливам — скръбно утешение
	за моята душа, в любовен плен —
	тя в мъката намира наслаждение.

	Житейски час! Лети! Аз съм готов.
	Изчезвай в мрака празно привидение!
	Приятно ми е моето мъчение
	и нека да умра, но от любов!
@	А. С. Пушкин
@@	Превод от руски — 2011 г.
P$
