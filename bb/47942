P>
	Спи езерото и в нощта приятна
	блести като кристално огледало;
	на дъното му, сякаш перла златна,
	пак лунното кълбо е засияло.

	Но камък хвърлиш ли, вълна игрива
	полита в кръг, след нея — втора, трета…
	Луната трепва плахо и се скрива,
	изчезват отразените дървета.

	Тъй майчината скръб по свидна рожба
	раздвижва хиляди вълни в ефира,
	чрез тях в тревожни нощи я спохожда
	и в сънищата й покой намира.

	Недей скърби и спри сълзи да рониш
	за птичката в чужбина отлетяла!
	Нали не искаш с камък да прогониш
	луната, нейното лице огряла?
@@	София — 1986 г.
P$
