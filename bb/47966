P>
	Започна футболният мач
	и още в първата атака
	един противников играч
	внезапно с гол ни „суровака“.

	И тази ненадейна вест
	до всеки българин достигна;
	вълна от болка и протест
	в сърцата скръбни се надигна.

	Но вместо да даде отпор
	и истински да заиграе,
	прехваленият наш отбор
	не спря за миг да се мотае.

	Не мач, играеше кадрил
	и втори гол не го раздруса,
	а нас тоз футболен резил
	ни хвърли в траур и покруса.
@@	София — 1979 г.
P$
