P>
D>
	по случай рождения й ден
D$

	В деня, когато в наште дни
	възраждат се надеждите
	и трепета на слънчевото утро
	облъчва с нежността
	на първите си пориви
	на пролетта
	и пролетната младост —
	тогава ти изгря,
	като слънчев лъч,
	като нежно цвете,
	разцъфтя и обля
	сърцата ни в радост!…

	От мъката болезнена и сладка
	на майчицата нежна и добра
	разперила крила
	на обичта безбрежна.
	От тръпката на бащината грижа и надежда
	далече там в далечната страна…
	С притаен дъх на толкова обични
	със своя първи дъх,
	превърна ти за всички
	в най-светъл празник —
	празника на пролетта!

	И днес припомняме с обич този ден лъчист.
	Молим се да бъде
	все тъй светъл, чист
	простора твой…
	и твойто небе
	да бъде синьо!…
	Бъди ни пролет! Бъди ни цвете!
	С възторжен полет, като птица,
	лети, лети, дете!
	Бъди любов… и зов
	към светли дни бъди!

	В честити бъднини
	обгрявай с радост
	и със сладост
	дарявай, сгрявай наште дни!
@	От дядо Костадин
@@	22.03.1995 г.
P$
