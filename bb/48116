P>
D>
	по случай 30-годишнината му
D$

	Роди се в светъл ден
	в късен час
	на петдесет и трета.
	Обкръжен
	с много обич и надежди…
	В грижи нежни
	на майка и баща,
	на сродници и близки —
	всички окрилени
	с грейнали сърца,
	с трепетно мечтание
	да бъде пълна радостта
	по нежното създание…
	Но… зла съдба надделя, дете!…
	Ръцете си простря
	към свидна жертва,
	майчицата свята ти отне…

	Отдала всичко зарад тебе —
	в твоето небе
	да бъде синьо и в простори
	да хвъркаш с криле,
	без облаци и бури,
	да бъдеш слънчево дете!…
	Помръкна слънцето без време…
	Една звезда
	от твоето небе
	угасна…
	Една съдба
	в моите и твоите очи…
	сълзи, сълзи…
	Но ти, мили,
	преодоля…
	Остана може би…
	в сърцето рана…
	Но кой в твоята душица
	можеше тогава да чете?…
	Край теб отново
	една звездица заблестя…
	Тя нежната десница
	си простря…
	Една жена, една девица
	с трепета на майката светица
	заживя…
	С теб, с мен,
	с милата сестрица,
	с нас…
	В труден час,
	в стръмен друм,
	без шум, без стон…
	Изправи ръст,
	понесла тежък кръст
	да бъде тя спасение
	на нашия дом…
	И даде тон,
	и даде всичко…
	И облаците разпиля
	от нашето небе,
	и със светлина обля
	в твоите и моите дни,
	в нашата съдба!…
	Ти израсна, възмъжа
	в топли грижи.
	Полетя, летя
	с много майчина любов…
	На твоя зов, на всеки глас,
	във всеки час
	от твоите часове
	откликваме
	с много обич и сърце!…
	Дете,
	ти нежно беше като цвете,
	синеоко, русокосо момче…
	В твоята душа
	цветя цъфтяха…
	Към нови светове
	мечтите ти летяха
	и ти постигна върхове…
	Под твоята стряха
	израства твоето дете
	от нежна и грижлива майка-другарка
	в твоя път…
	И двете същества горят,
	вървят напред, нагоре,
	към светлите простори
	и възход…
	Със силната десница
	изграждаш своя дом…
	веч блести
	в твоите мечти
	и в твоите надежди…
	Радостта трепти…
	Върви, върви,
	със смели стъпки възторжена младост
	по своя верен път
	смело, неотстъпно…
	Създавай и раздавай радост
	в обич и в труд…
	И нивга не забравяй
	човек да си ти!!!
	Бъди!
	Бъди в трудност и несгоди,
	в тежки и във светли дни!
	Човек бъди!
	Със смели стъпки възторжена младост
	по своя верен път
	смело, неотстъпно…
	Създавай и раздавай радост
	в обич и в труд…
	И нивга не забравяй
	Човек да си ти!!!
	Бъди!
	Бъди в трудност и несгоди,
	в тежки и във светли дни!
	Човек бъди!
	Помни
	на миналото златните завети
	и изминалия път…
	Пази, не опетнявай
	на своето време
	новите пътеки…
	Чисти ги от бурени и смет…
	В бъдещето светло
	прокарвай нови пътища безчет!
	Сърцето си пази,
	да няма в него сенки
	и петна…
	Ти сили имаш и крила,
	дете на красотата,
	в своето гнездо
	на обич се отдавай…
	Пази го като зеницата на своите
	очи!!!…

	Грешил съм, може би към теб
	и не всякога съм те разбирал…
	Твоите криле дори
	към светли пориви съм спирал,
	когато ти и аз
	не всяка стъпка
	в твоите стъпки
	съм прозирал…
	Не всякога,
	дори тогава,
	когато неверие
	на твоята вяра съм отдавал,
	аз пак съм вярвал в теб…
	В мечтите си красиви,
	в моето вдъхновение
	в моята лира,
	(доколкото съм я имал),
	в моя бащински завет,
	дете,
	към теб — в привет, в закрила,
	протегнати са били
	неспирно моите ръце!!
	Аз вярвам в тебе, сине мой.
	И днес разбирам,
	в своята вяра
	в твоя дълг и дълга свой
	колко много трябва
	бащата да познава своите синове,
	дечицата си във всеки миг
	в безбройните им мигове —
	в радост, в неволи
	и всякога, когато нужно
	е да се бори,
	да отдава и раздава
	своето бащинско сърце!!!…
	Но ти, като баща ще достигнеш
	недостигнатото и неразбраното
	от мен…
	То блян за мен ще си остане!…
	От моето знание,
	вземи,
	разбери в себе си неразбраното,
	събери го в драгоценна дан
	и дай на своите деца!!!…
	Ще стане то най-верната следа
	от нашите поколения…
	Така и аз във своите вълнения,
	ще бъда днес разбран
	и ти — изпълнил своя дълг
	на син и на баща!!
	Върви, не спирай
	и никога не казвай „знам“.
	Достигнатите върхове
	не смятай връх
	на своите върхове.
	Но в устрема към тях върви
	и не достигай, но кажи,
	че няма никога да спреш
	в своя полет и вървеж,
	НАПРЕД, НАГОРЕ, във висините,
	в дълбините
	на наший свят…
	В този вековечен бяг
	е смисъла да бъдеш ЧОВЕК!!!
@	от твоя баща Коста
@@	10.09.1983 г. Трявна
P$
