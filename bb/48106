P>
#	От Петя
	Броеницата на годините
	нека се реди,
	но факелът на вдъхновението
	буйно да гори!
	Честит юбилей! Наздраве!
	__От Коста:__
	Върви, върви, не спирай, поете!
	С вдъхновението и дръзновението
	На младостта!
	И все така с възторжени слова
	Във възрастта на осемдесетте
	Да си неувяхващо цвете
	В обятията на любовта!

	Честит юбилей, здравей, скъпи приятелю!

@@	20.09.2005 г.
P$

	Скъпият наш приятел Иван Дочев през целия свой живот е творец с поетичното си въображение, но се яви в българската литература в късния си период — 75–80 годишнината си. Дори тук в Трявна на гости на нашето „ранчо“ е писал някои от своите стихове.
	„Със своята стихосбирка «Протегнати ръце» поетът Иван Дочев отново ни убеди, че е между най-нежните и чисти лирици…“ (Благовеста Касабова, 2010 г.). Позволявам си тук да цитирам извадка от неговите стихове:

P>
	Благословена да си — ти дойде
	в превала на моя живот
	и тихия залез превърна
	в разточителни утрини.
	И с простата нежност на дланите
	ти ми върна нещата,
	от живота ограбени;
	ти откри
	на дните понятния смисъл.
	А надеждите, свити
	на страха във гнездата,
	като птици излитаха.
P$
