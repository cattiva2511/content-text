P>
	Красива дрешка бабата плете
	за внука — рожба още не родена;
	болят я, тръпнат старите ръце,
	но да я свърши в срок е тя решена.

	Иглите й като сребро лъщят,
	под пръстите й пъргаво се движат;
	смалява се кълбото с морав цвят
	и бод след бод, и ред след ред се нижат.

	И ето: предница, ръкави, гръб —
	чудесна става… Като за изложба!
	Ех, скоро тя подаръка си скъп
	ще поднесе на свидната си рожба.

	Във плетивото си с ръка умела,
	тя, бабата, е любовта си вплела!
@@	Сидни, Австралия — 2012 г.
P$
