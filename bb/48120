P>
	Ура!… Ура!…
	Имам си син!
	Имам си син!
	Син и дъщеря.
	— Чувате ли там,
	татко, мамо, бабо —
	току-що по телефона
	прогърмя Руслан!…
	За миг и къщата ни засия!
	Радостни възклици.
	Прегръдки и сълзици!…
	Ура, ура!
	Ела, ела бе бабо.
	Бабо Пете, бабо Пенке…
	Имаме си внуче!
	Руслан си има син!
	Петя — скъпа рожба…
	Баба Петя — внуче,
	дядо Коста — внук
	(и насмалко… тук
	нещо щеше да се случи…
	добре, че не стана…),
	Маринчица добра
	има вече братче
	и за у дома
	вече е с другарче!

	Баби, дядовци и лели,
	племенници, братовчеди
	задрънкаха по телефона
	с радост и любов
	да честитят
	и попитат
	за внука ни нов…
	Да се повълнуват
	и да поумуват
	как ще се нарече
	Семерджиевското момче!
	И ще ли носи този син
	мойто име Костадин!?…
	Че още като беше в Куба,
	сина дал ми беше дума
	и снахичката добра —
	и тя ми обеща!…
	Та от фамилния ни род,
	както е наредил Бог,
	и в нашия дом
	да си има клон!…

	Сватове, роднини,
	братя мои мили,
	да сме живи, здрави,
	радостни, щастливи!
	До днес,
	за наша чест,
	внуците ни бяха шест…
	След Маринка,
	с новата ни рожба
	станаха седминка.
	Ето го там Петър
	(израснал вече метър),
	Натали, Ивайло,
	Вера и Ралица,
	малки и големи,
	в една редица
	цяла върволица!
	Мили братовчеди,
	весели, засмени!
	По креватчета, колички,
	с пелени и гащи,
	наакани и напикани,
	с кукли и играчки,
	с шейни по пързалки
	и разни залъгалки…
	Ту ящни и дебели,
	ту злостни и злояди,
	но иначе все здрави, мили!
	Момченца с пишчици корави.
	Момиченцата все красиви!
	Да са живи, да са здрави!
	Хайде, дядо Боже,
	дай им сили, здраве…
	Че за тях да може
	дядо Коста пак
	да им пише с мерак.
	Дано с тази вест
	от днес да е късметлия,
	че отдавна той с чест
	за Костадин е мераклия!
@	дядо Коста
@@	гр. Трявна, 17.I.1989 г., 18 ч.
P$
