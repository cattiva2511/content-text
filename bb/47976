P>
	След дългогодишна служба
	Нане-Ване карта взе
	за почивка в къмпинг „Дружба“
	и замина на море.

	Но случайно се намери
	сред един нудистки плаж;
	гледа, мига и се звери,
	сън ли е или мираж!

	Същества от двата пола
	без стеснение и срам
	плът припичат чисто гола —
	ах, какъв резил голям!

	И от тяхните редици
	се разнася божа реч,
	реч на всякакви езици,
	реч от близо и далеч.

	Тихи, кротки, безтелесни
	в музика се реят те
	като ангели небесни
	от задгробни светове.

	Пита той девойче младо:
	„Раят ли е този кът?“
	„Не! Нудисти сме ний, дядо,
	като теб от кръв и плът.“

	Гледа Нане и се чуди,
	боже мой, какъв морал!
	Луди ли са тези нуди
	или той е полудял!
@@	София — 1984 г.
P$
