P>
	Няма да се върне таз нощ хладна,
	милата си не ще видя аз,
	песента на славея отрадна
	няма пак да слушам до захлас.

	Отлетя таз майска нощ. Не мога
	да й кажа: Спри! Върни се ти!
	Есента дойде сурова, строга,
	с дъждове поройни и мъгли.

	В хладна гръд стаила обич нежна
	милата ми в гроба кротко спи
	и не може бурята метежна
	да разбуди нейните очи.

	Песента на славея замлъкна,
	той в земи далечни отлетя…
	В нощната прохлада сам се мъкна
	и тъгувам с плачеща душа.
@	С. Есенин
@@	Превод от руски — 2011 г.
P$
