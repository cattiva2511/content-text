P>
	Потеглили товар в семеен впряг
	охранен бик и нежна млада крава.
	Над пътя им като по божи знак
	от слънцето се сипела жерава.

	Достигнали един висок баир,
	погледнали с надежда от високо,
	но не съзряли сянка, нито вир,
	а жаждата ги мъчела жестоко.

	И пак напред поели. Бикът як
	ядосано пристъпвал с ритъм бавен,
	до него сякаш не другар, а враг
	юницата вървяла в такт неравен.

	Накрая те с досада в морна гръд
	пред трудностите вдигнали байрака,
	оставили товара насред път
	и се отказали така от брака.

	………………………………….

	Не цуни-гуни с плътски наслаждения —
	семейството е низ от задължения.
@@	София — 1984 г.
P$
