	Надявам се, че не съм Ви омръзнал днес…
	Ще се постарая да не бъда многословен.
	Искам да представя пред Вас съвсем накратко моите лични мотиви за участие заедно с Вас в Народна партия Свобода и Достойнство.
	От много години… аз за съжаление вече съм доста възрастен, но не се чувствам такъв — чувствам се съвсем млад… Аз съм наследник на стар български род. Моят прадядо е загинал във въстанията за независимост на България. Казвам това, за да чуят много хора в България, че тези, които са се борили за независимост на България, не са били насочени против турците в България. Така съм възпитан аз — наследник на един борец и бунтовник.
	Знаех много добре, че това е и завещанието на Левски. Ние с Вас имаме обща съдба. Ние сме наследници на народи, които са населени на тази територия, днес казвайки се България. Всички ние сме възпитани да ценим и да търсим, да се стремим отечеството ни, нашите деца, ние всички да живеем добре, да живеем по братски, да си сътрудничим и да знаем много добре, че това е било и през вековете. Да, имали сме и трудни моменти. И нашите деди са имали трудни моменти. Ние с Вас обаче преживяхме не по-малко страшни, дори много по-страшни години на комунистическото управление. Заедно — трябва да припомня това, което Касим каза — нашите бащи, някои от нас бяха по затворите, дадоха част от живота си, за да бъде България свободна. България — свободна и всички български граждани, които живеят тук, и онези, които са извън страната, да живеят добре и да се чувстват свободни също. Затова аз избрах и този път, освен че познавам много от Вас, освен че познавам и Касим твърде отдавна… Аз не искам да живея във Време разделно. Време разделно трябва да свърши. Има хора, които искат да продължим във Време разделно. Дошло е време да живеем във времето на обединяването, във времето на добрия резултат на общите усилия. И аз съм убеден, че само по този начин може да се стигне до добър резултат… и ние ще го направим. Ще си говорим следващите месеци много за това как ще управляваме страната, защото аз твърдя, че точно тези в един не толкова далечен ден ще управляват България, защото хората ще повярват на честните хора. На честната политика. Ние знаем, че България може да бъде чувствително по-богата и не по-малко богата от другите европейски страни. И това е в нашите ръце, в ръцете на балканското сътрудничество и нашите умения. Ние ще направим онова, което беше казал Левски — Чиста и свята Република. Още веднъж Ви благодаря за доверието и се надявам да се срещаме твърде често и за бъдеще и ще говорим много на тези теми, защото аз разчитам на нашите общи решения, нашите общи обсъждания и включително да покажем на всички българи, че България може да бъде добре управлявана.
	Желая Ви успех — личен и всякакъв в живота.
@	Руслан Семерджиев
