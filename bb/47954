P>
	Сънувах сън — трогателна картина!
	Завърнал съм се в родното село;
	пред мен — порутен дом и на комина
	пустее щъркеловото гнездо.

	И спомени за прелетните птици
	към детството ме върнаха назад,
	с възбудата във детските зеници…
	Един отминал безвъзвратно свят.

	На воля лете плувахме в реката,
	кози пасяхме от зори до здрач
	или в два тима често на лъката
	играехме в следобедите мач.

	Животът сред природата бе лесен,
	водата — бистра; въздухът — чист, свеж.
	Сред дъхави треви и птича песен
	израснах весел и щастлив младеж.

	……………………………….

	Събудих се от мисъл зла попарен:
	като в затвор, сред пушек и бетон
	линея половин век в град кошмарен
	и от гръдта ми се изтръгна стон!
@@	Сидни, Австралия — 2011 г.
P$
