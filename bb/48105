P>
	Не знам дали ще мога, за Бога,
	Най-верни думи за теб, брат, да подбера.
	Неугасимия ти дух, образ и величие
	в живота ти богат да изразя!
	С най-мъдрите, най-ярки и предани дела
	ти бе и си олицетворение на творчество и борба!
	Жертвено с въодушевление в него ти горя!
	С устреми по верните и трудни друми
	народа си да поведеш към светли дни
	в нерадата му съдба!
	Неволи, изпитания, злочестия преживя,
	но нито миг не сведе мишци и глава!
	С плам и огнените си слова
	като факел осветяваше с вдъхновение
	най-верните решения
	за правда, свобода, към светли идеали
	на родната страна!
	Верен син, потомък на знатен род, родители
	на безпределно предан свой баща,
	на достойни твои братя будители,
	ти отдаде всичко, с което бог те е дарил —
	буден младенец, воин, летец,
	талантлив поет и цигулар,
	публицист, оратор, писател и борец,
	ти будеше достойните чеда
	на нашата страна за свяст и за борба!
	Благословени са твоите жизнени дела!
	Вървяхме с теб един до друг, в братска вярност и любов!
	Низвергнати и угнетени, но с вяра и готовност окрилени!
	В късните си житейски дни с надежди сме укрепени
	за достойни бъднини!
	Тук в будния балкански край
	десетилетия ти бе желан приятел и другар,
	любимец на народа, обграждан с обич и признание
	от редовите хора. Мъдро с чар
	Вливаше струи за вяра в бъдните им дни!
	Аз често в дни, когато съм обременен,
	те търся и намирам по ефира,
	при всяка среща бивах подкрепен!
	Моята вяра безмерно и верно се сливаше
	с твоята и пламенния ти зов!
	Десетилетия пазим братството ни с преданост и любов!
	Ще дойдат дни, когато ти и аз няма да ни има!
	Вярвам, че другите след нас и нашето поколение
	с признателност и преклонение
	в спомени и борба ще следват верните послания и завети!
	За светите наши идеали,
	за тях верни синове на родната страна
	съдби, живот в жертва са отдали с вяра,
	за да я има и пребъде нашата БЪЛГАРИЯ!
@	Твоя Косьо
@@	Трявна. 25.03.2011 г.
@@	Денят на Благовещение
P$
