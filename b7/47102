P>
D>
	на Л. Левчев
D$

	Под полунощните прадревни небеса
	тополите, с безмълвието слети, сънуват
	свои
	райски чудеса.
	И странен нимб
	край силуетите им свети.

	Сънуваме и ние райски небосклон.
	И ярко грее той
	иззад вълшебна призма.
	… О, колко пъти влизахме
	чрез взлом
	в далечния възлюбен свят
	на комунизма.

	И все не искаме да знаем, че в света
	и преди нас
	са пророкували пророци,
	че не един път, пред стената
	на плача, преглъщани са
	вековечните уроци.

	Това наивност ли е? Или е съдба:
	дори и в ад да си,
	да вярваш
	в рая,
	да чуваш времето като тръба,
	да те притегля като светъл мит
	безкрая!

	Не е ли тази орис приказен сезам?
	Не е ли луда?
	Или е сияйна?
	… Тополите мълчат под звезден храм
	и целите са
	мироздание
	и тайна.
P$
