	1880
	— 23 август в град Слободской, Вятска губерния, в семейството на „вечния“ заточеник Степан Гриневски, поляк по произход, участник в полското въстание против самодържавието през 1863 г., се ражда Александър.
	1896
	— Вятка. Завършва училище, заминава за Одеса, за да отиде с кораб „някъде в Индия, на река Ганг“ да рисува.
	1896–1902
	— Пътува с кораби, вижда за пръв път Крим, Кавказ, Александрия. Работи като докер, писар, златотърсач, матрос бояджия и др. из цяла Русия.
	1902
	— Попада в Пенза, в 213-и Оровайски резервен пехотен баталион. Свързва се с есерите, които му помагат да избяга.
	1903
	— 11 ноември: арестуван при поредното си бягство в Севастопол.
	1905
	— 20 октомври: амнистиран.
	1906
	— май: заточен в Туринск, Тоболска губерния.
	— юни: бяга, живее в Петербург с фалшив паспорт, доставен от баща му.
	— лятото написва първия си разказ „Заслугата на редник Пантелеев“, издаден с подпис А. С. Г. в агитброшура за войниците от наказателните баталиони. Целият тираж е изгорен от полицията. През 1960 г. се намира един екземпляр в материалите на „Отдела за веществени доказателства“ на Московската жандармерия.
	— декември: написва разказа „Слонът и Москва“, ненапечатан. Ръкописът е загубен.
	— публикува първия си разказ „За Италия“ с подпис А. М. във в-к „Биржевые ведомости“.
	1908
	— публикува разказа „Портокали“ с подпис А. С. Грин. До края на живота си издава само с този подпис.
	— издава първата си книга разкази „Шапка-невидимка“ с тематика из живота на есерите.
	— започва дружбата му с Ал. Куприн, която продължава до емигрирането на Куприн.
	1910–1912
	— 15 май: отново е заточен в Архангелска губерния.
	1912
	— заселва се в Петербург.
	1913
	— в издателство „Прометей“ излиза сборник разкази в три тома.
	1916
	— ражда се замисълът на „Кораб с алени платна“.
	1918–1920
	— в периода на гражданската война воюва като свързочник в Червената армия.
	1921–1923
	— работи над романа „Блестящият свят“.
	1924
	— заселва се в кримския пристанищен град Феодосия.
	1925
	— печата романа „Златната верига“ в списание „Новы мир“, бр. 8–11.
	1925–1928
	— работи над романа „Бягаща по вълните“. Запазени са 6 варианта на началото, а са били повече от 40.
	1930
	— заселва се в Стари Крим. Излиза романът „Път за никъде“. Започва работа над „Автобиографична повест“.
	1932
	— 8 юли, Стари Крим: умира Александър Грин.
