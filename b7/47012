	[* Долното е много свободен превод на Песента на завръщащия се ловец, както я пеят при връщане от лов на тюлени. Инуитите винаги повтарят много пъти едни и същи неща.]

	Във кръв са наште ръкавици,
	кожусите — навени с сняг,
	кога се връщаме с тюлена,
	с тюлен от ледното поле.

	_Ай йана! Ауа! Оха! Хакъ!_
	И кучетата с лай вървят,
	плющят камшици, вси се връщат
	назад от ледното поле.

	Тюлена ние проследихме
	и чухме: дращи под леда.
	Там знак поставихме и спряхме —
	далече в ледното поле.

	Ний с копието, щом се мярна,
	промушихме го ей така!
	Разкарахме го и убихме
	далече в ледното поле.

	Във кръв са наште ръкавици,
	виелица в очите бий,
	но ний се връщаме дома си —
	далеч от ледното поле.

	_Ай йана! Ауа! Оха! Хакъ!_
	И кучетата с лай вървят.
	И чуй се — идем си назад ний —
	назад от ледното поле.
