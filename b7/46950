	Една лисица, чиято опашка била отрязана от капан, толкова се срамувала, че смятала живота си за ужасен и унизителен, и решила да промени това, като посъветва и останалите лисици да си отрежат опашките и така зад всеобщата еднаквост да скрие личния си дефект.
	Събрала тя тогава всичките си другарки и им казала, че опашката е не само грозен придатък, а и ненужен товар.
	Ала една от тях взела думата и рекла:
	— Слушай, сестро, ако нямаше лична изгода от това, щеше ли да ни дадеш такъв съвет?


	_Пазете се от такива, които дават съвети в търсене на собствената си изгода, а не за да направят добро._
	{img:lisitsata_s_otrjazana_opashka.jpg|Лисицата с отрязана опашка|#Илюстрация: Х. Уиър, Дж. Тениъл, Ъ. Гриест (Harrison Weir, John Tenniel, Ernest Griest, 1884)}
