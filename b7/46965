	Две жаби живеели в едно хубаво блато, но дошло лятото и то пресъхнало и се наложило да го напуснат и да потърсят друго с вода. По пътя си намерили дълбок кладенец, пълен с вода, и като го видяла, едната жаба рекла на другата:
	— Приятелко, да се спуснем двете в този кладенец.
	— Но ако водата и в този кладенец пресъхне, — отвърнала другарката й, — как смяташ да се изкачим тогава?


	_Преди да предприемете нещо, първо помислете за последствията._
	{img:zhabite_i_presyhnaloto_blato.jpg|Жабите и пресъхналото блато|#Илюстрация: Х. Уиър, Дж. Тениъл, Ъ. Гриест (Harrison Weir, John Tenniel, Ernest Griest, 1884)}
