P>
	На пристанище „Отмора“,
	почерняло бе от хора,
	посрещани изпращачи,
	всеки гонеше задачи.
	Параходи — подредени,
	със прегракнали сирени,
	известяваха светът,
	че отправят се на път.
	До самия край на кея
	няколко моряци пееха,
	с тях бе Стефчо капитана,
	станал сутринта най-рано.
	— Хей моряци, товарете
	бързо и не се бавете!
	Китоловният сезон
	е открит по стар закон.
	Тръгнаха на вечерта,
	пуснаха със тях стръвта,
	но в океана страховит
	помен нямаше от кит.
	Плуваха стотина мили
	и останали без сили
	тъкмо щяха да обръщат
	и безславно да се връщат,
	ала в този миг видяха
	нещо едро да замахва
	с перка, порейки водата,
	със фонтанче над главата.
	Посъбрал отново сили
	и напрегнал всички жили,
	викна Стефчо с пълен глас:
	— Кит зад борда виждам аз.
	— Хей моряци, започнете
	всички яко да гребете! —
	изкомандва капитана
	прав на мостика застанал.
	Точно в този мил момент,
	спря се техния опонент,
	Стефчо скочи върху кита,
	но към дъното залитна.
	Ха сега де, що да прави,
	като тук ще се удави?
	— Хей моряци, помогнете
	и оттук ме измъкнете! —
	забълбука Стефчо с глас
	и събуди се тогаз…
	Гледа, трие си очите,
	помен няма от вълните.
	Вместо с кораб във океана,
	той заспал бе на дивана.
P$
