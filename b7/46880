P>
D>
	На Симеон
D$

	Приятелю, със тебе пак се срещаме,
	за кой ли път при нашата скала,
	където сме се много пъти сещали
	за толкова отминали неща —
	споделяни, живяни през годините
	от класната ни стая до сега —
	полузабравени, полуотминали,
	полуосганали във паметта.
	След време ще изчезнат някои образи
	и бръчките ще спреме да броим,
	но вярвам, че когато тук дохождаме
	ще имаме какво да споделим.
	А тя — скалата, ще ни гледа предано,
	и ще запомни този силует,
	на двама души там, отгоре седнали —
	един мечтател и един поет.
P$
