P>
	Тъгата ми е моя радост,
	нощта е светлия ми ден,
	в горчилката усещам сладост,
	а сладостта е с вкус солен.

	Със самотата съм приятел,
	с приятелите си съм сам,
	усещам зимен дъх в устата,
	а във сърцето — летен плам.

	И ако някога успявам
	хармония да си внуша,
	това е защото се надявам
	отново да я наруша.

	И пак махалото да тръгне
	назад, към другия си край,
	и всичко старо да се върне,
	септември пак да стане май.

	Така в копнеж ирационален
	сизифовска съдба избрах,
	подгонил своето махало,
	напред-назад, от мах на мах.
P$
