P>
	В черно-бял шахматен строй,
	чакащи да влязат в бой,
	дървени войски се готвят,
	дървена война да почнат.
	Първи в правите редици
	са безстрашните войници —
	пешки казват им в играта
	и като попътен вятър
	ескадроните повеждат,
	за атака се нареждат.
	А след тях коне подскачат,
	вредом всичко те прескачат,
	даже мощните пробойни
	от топове дългобойни.
	Офицерите — сърдити,
	вадят саби страховити
	и пронизват като хала
	всичко по диагонала.
	Във самия разгар на боя,
	мълния проблясва в строя;
	дама смела атакува,
	буря вихрена бушува.
	Ако всички се подкрепят,
	те ще бъдат здрава крепост,
	но ако са разделени,
	те ще бъдат победени.
	Не след дълго на полето
	се показаха царете
	и си вдигнаха ръката,
	в знак, че спира днес войната.
	И без всякаква омраза,
	всеки-всекиму показа,
	влизайки в една кутия,
	че шахмата е магия.
P$
