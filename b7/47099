P>
	Всемирната лудост обрича на смърт
	света — вековечния Йов.

	Любов, протегни ни ръка! —
	Незрими коне под небесните бездни
	неистово цвилят…
	Ти знаеш ли как
	нескончаемо цвилят коне,
	преди да се срине лавина,
	преди земетръс да подпъне земята
	и с бяс да я мята и гъне?

	Незрими коне под небесните бездни
	неистово цвилят…
	и взират се те в тъмнините и викат
	светлика на разума.
	И мислят си те
	дали е готов за сегашно и бъдно
	с лудостта на света да се бие.
	Най-сетне дали е готов!

	Любов, протегни ни ръка!
P$
