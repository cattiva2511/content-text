P>
	Преминава действителността в недействителност постепенно.
	Ще прочетеш буквите, излезли изпод това перо,
	и ще го упрекнеш, както мравка — дърво,
	за неговата леност.
	Помни: хората напускат квартирите само при някой пряк
	повод — я наемът скочил, я започнала жилищна криза;
	просто бъдещето иска да влиза и излиза
	без тях.
	Но да вземем съзвездията: според съдебното им досие,
	ако светлинната скорост е бедствие,
	присъствието им е отсъствие и битието — следствие
	на небитие.
	С времето уликите стават по-важни от вината, наште дни —
	по-забавни от живота; и гласът става огромен
	препинателен знак. Макар че от теб никой не чака ни
	телескоп, ни дори някакъв спомен.

@@	1995
P$
