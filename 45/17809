P>
	Игор Александрович Антонов,
	твойта смърт е вече наближила.
	Скоро като няколко фотона
	над главите ни ще се изнижеш.

	Ех, момче московско, ти изгаряш
	като Буда в пълно просветление.
	Там ще те изгледат с изумление
	Рамакришна, Келдиш и Гагарин.

	Аз не помня много думи вече,
	но докрай ще помня — заблестя
	улицата, дето ти се свлече,
	и в асфалта цъфнаха цветя.

	Затова в гъмжилото ни спряло
	даже да се вслуша в своя глас,
	ще заема крайното стъпало
	на Блаватска в стълбицата аз.

	Кали-Юга — туй е центрофуга,
	и за да не изхвърчим съвсем,
	се държим до смърт едни за други
	отстрани на Млечното шосе.

	И когато знаците астрални
	по земята изпопадат, ти
	ще обхождаш с дънките си кални
	кръчмите като Христос почти.

	А когато в сетно въплъщение
	в цялата си мощ се изразиш,
	нека твойто кратко озарение
	мрака необятен порази.
P$
