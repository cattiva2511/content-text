P>
	На борда — бунт. След снощните гуляи
	започна бой — за златото — клане!
	Обесиха уж двама негодяи.
	Но още двама трябваше поне!

	Хванете бързо вятъра в платната!
	Успехът — мит е! Всеки кораб — враг!
	Сами избрахме шанса на пирата,
	и вярата — във тоя черен флаг.

	От борд до борд — кълбо от кръв и хора,
	забравени са пирове — и чест!
	И всичко подивя на тоя кораб,
	и всеки ножа си извади днес.

	И ето двама сочат капитана:
	„Вържете го!“ — от ада нямат страх!
	Но вчерашната плячка в океана
	изхвърли капитана със замах.

	Като покров ни скри вълната горда,
	ръката пусна гърлото — и спря…
	Изхвърляй всичко с дъх на кръв зад борда!
	И вярвайте — цената е добра!

	Хванете бързо вятъра в платната!
	Успехът — мит е! Всеки кораб — враг!
	Сами избрахме шанса на пирата,
	и вярата — във тоя черен флаг.
P$
