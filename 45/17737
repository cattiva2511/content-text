P>
	Вашият остър момински овал,
	роклята с гънки изкусни…
	Бабо! Кажете ми, кой е ласкал
	гордите някога устни?

	Пръстите, свирили нежно Шопен
	в блясък на дворцови зали…
	Падат край вашия образ студен
	къдри — подобно спирали.

	Погледът — с тъмна и зла светлинка,
	удар готов да отбие.
	В младост жените не гледат така.
	Бабо, коя ли сте вие?

	Колко Възможности секнаха с вас
	и невъзможности — лишна
	всяка догадка е! — в земната паст
	легнахте двайсетгодишна!

	Ден се въззема и вятърът свеж
	рони звезди потъмнели.
	Бабо! Жестокият — в мене — метеж
	ваше наследство не е ли?

@@	1914
P$
