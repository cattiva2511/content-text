P>
	Разотива се народът в учрежденията.
	Дъхтят книжата на влажно.
	Щом влязат в самото здание:
	като вземат петдесетина –
	най-важните –
	служащите разотиват се на заседания.
	Качвам се на горния етаж
	на седмоетажния дом.
	„Дойде ли другарят Иван Ванич?“ –
	„На заседание
	в А-бе-ве-ге-де-е-же-зе-кома.“
	Разярен
	В заседанието се втурвам
	като лавина,
	с проклятия ураганни
	и виждам:
	седят човешки половини.
	О, дяволщина!
	Де другата половина остана?
	Заклани, убити? –
	Гневя се аз.
	И чувам на секретаря
	спокойния глас:
	„Те са едновременно на две заседания.
	На ден по двайсет заседания
	Налагат се нам.
	По неволя разкъсваме се.
	До пояса тук,
	а останалото — там,
	в различните комисии“
	От вълнение не спя.
	На сутринта
	срещам виделото с една мечта:
	„О, да има поне
	още едно заседание
	за изкореняване
	на всички заседания!“

@@	1928 г.
P$
