P>
	Подариха ми часовник със смисъл:
	рано сутринта вместо кукувичка
	от него изскача Лев Толстой
	и три пъти се провиква:
	— Не мога да мълча!
	и замлъква, слава Богу.
	А някъде по средата на деня —
	Прости, Господи! — Владимир Илич
	Ленин, направо от мавзолея, бледен:
	— Какво да се прави? — вика. — Какво да се прави? —
	И пада възнак. В дванайсет
	часа по нощите се появява, доколкото разбирам,
	поредният президент, по-жив от всички живи,
	гледа ме, без да ме познае:
	— Сбъркал съм — казва, — другаде трябваше да ида…
	— А къде — питам го аз,
	но той вече е изчезнал като дим,
	Що за дяволска работа — обръщам се към своето
	Време, — за какво са ми тия
	последните двама, не ми ли стига
	един говорящ Лъв?
P$
