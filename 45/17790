P>
	Светли, млади мои братя,
	в най-възторжени мечти,
	аз приемам ви в обятия
	мойте сини висоти.

	Сенки, кръст и глина
	крие мътната мъгла.
	Властно и неотменимо
	пак над тях е Светлина.

	Пръстени разкошни бягат
	във лазурна висота.
	Знак за срещи слагат:
	Вечната, бленувана мечта!

	Горещо е сърцето на поета,
	Блести, звъни като метал…

	Душа без светлина е клета
	и клетник е живелият в печал.

@@	1905
P$
