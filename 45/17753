P>
	Димяща пареше гората,
	гореше залезно денят…
	Ний бяхме трима в тъмнината —
	петнайсет във пръстта лежат,
	Петнайсет вече са в земята
	преди да си отиде този ден
	край селището непознато
	на връх без име — неозначен.

	Припламва, падайки, ракета
	като догаряща звезда,
	а който виждал е небето,
	ще помни нейната черта.
	Ще помни всеки миг, когато
	започва боят озверен.
	Край селището непознато
	на връх без име — неозначен.

	Над нас все вражи самолети
	и непрестанна светлина.
	Като стомана бяхме слети
	под оръдейната стена…
	И трудно беше, но мечтата
	ни не предаде в този ден.
	Край селището непознато
	на връх без име — неозначен.

	Присънват ми се все лицата
	на бойните другари и нощта.
	Землянката дълбоко под земята,
	над нея все догаряща бреза.
	И сякаш пак съм на чертата
	пред огъня, нацелен в мен.
	Край селището непознато
	на връх без име — неозначен.

@@	1963
P$
