P>
	Какво си чувствала, Психея, в онзи ден,
	когато Ерос теб, нарекъл те „съпруга“,
	на олимпийски пир неземен те завел?
	Как се почувства в таз божествена задруга?

	И цялата любов на бог на любовта,
	дочутите обиди успя ли да смекчи
	и царствената злоба; на Арес — дързостта;
	богините — шушукат; и поздравите зли?


	На тоз божествен пир, насред смеха безсрамен,
	де свръх-власт има всеки — и богове, богини,
	за земните ти дни не те ли жегна спомен —
	де има срам, печал и вяра във светини!
P$
