P>
	Зад къща изоставена и бедна,
	останки от ограда де чернеят,
	стар гарван развълнувано беседвал
	с окъсан просяк за съновидения.

	И този път бил силно разтревожен –
	на кулата сред руините снощи,
	как сънища небивали сънувал –

	във полет смел по въздуха се носел,
	забравил за тъги и за неволи.
	Принц бил в съня окаяният просяк,
	а сам той — лебед бял и волен…

	В безсилие беднякът тихо хлипал…
	Нощ тежка от небето се откъснала…
	Минаващата покрай тях старица
	набързо плахо се прекръстила…
P$
