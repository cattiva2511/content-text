P>
	На предвечна колесница,
	в бяг живота с розов дъх,
	блясва с огнените спици
	— колелата са във кръв.

	Със ръката си спокойна
	пръска дарът си — съдба,
	а зад нея многобройна
	гнет и власт в една тълпа.

	Силния — ще побеждава,
	падналия — във пръстта.
	А по пътя ще остава
	на човеците кръвта.

	Смях надвикал е ридание,
	в песен слят е смъртен вик
	Там над всички във сияние
	царства равнодушен лик.
P$
