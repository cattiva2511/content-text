P>
	Понякога си мисля, че войниците,
	останали по бойното поле,
	не са под корените на пшеницата,
	а в жерави превърнали се те.

	И досега от времената стари
	летят и викат с тъжни гласове.
	Когато сме печални, затова ли
	мълчим и ние търсейки небе?

	Аз виждам как във предвечерно време
	те плуват горе в бялата мъгла.
	Под строй. Навярно преди време
	и хората вървели са така.

	Но те летят във пътя си далечен,
	подвикват в залезната тишина
	и затова ли във гласа им вечен
	човешка реч дочуваме едва.

	Летят, летят ятата уморени,
	летят в мъгла от гаснещият ден
	със промеждутък малък разделени
	— навярно пазят мястото за мен.

	Ще дойде ден, със жеравното ято
	ще полетя в мъглива пелена
	и с птичи глас ще викам към земята
	на живите любими имена.
P$
