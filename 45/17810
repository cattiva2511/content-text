P>
D>
	На тушинските огняри
D$
	Афанасий Тюленин, огнярю,
	що ти трябваха древните книги;
	вчера уж просветлен се изкара —
	сега в изтрезвителното мигаш.

	Ти достигна духовни върхари,
	ала с мръсни крака ги достигна.
	Те — московските йоги в котелните
	като чужди агенти си шепнат,
	а когато на прага те мернат,
	бързо млъкват и крият шишето.

	Ти не си им сърдит. Ненадейно
	ти прозря много нещо, а главно:
	всичко, дето е в техните веди,
	Майн Рид го е казал отдавна.

	Всички равни пред Бога се раждат,
	ала богът не е уравнение.
	Ти опита, макар с напрежение,
	на сержанта това да разкажеш.

	Той посочи към душа… Оттатък
	те изчака спокойно. Все пак
	не ти бръкна до дъно в душата.
	А можеше — доста бе як.
P$
