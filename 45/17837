P>
	Ананаси в шампанско! Ананаси в шампанско!
	С удивителен вкус — и искрист, и резлив!
	Цял съм в нещо норвежко! Цял съм в нещо испанско!
	Вдъхновен напористо! Към перото ревнив!

	Грак на аероплани! Бяг на автомобили!
	Ветросвист на експреси! Крилоспринт на шейни!
	Някой там е целуван! Някой там са пребили!
	Ананаси в шампанско — пулс на зли тъмнини!

	В нервен сбор на девойки, в общество строго дамско
	аз житейските драми ще създам в блянофарс…
	Ананаси в шампанско! Ананаси в шампанско!
	От Москва — в Нагазаки! И от Ню Йорк — към Марс!

@@	1915
P$
