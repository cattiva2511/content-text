P>
	В ресторанта висят, накачени
	тук-там,
	мечки три, богатири, велможи…
	Сам на маса е седнал
	един капитан.
	— Тука може ли? — питам го.
	— Може.

	— На, пуши!
	— Извинете, не пуша „Казбек“.
	— Дай си чаша. Ще пиеш тогава.
	Докато донесат, пий това
	бе, човек…
	Ха наздраве!
	Наздраве ли? Става.

	— Е, добре! — рече той, вече
	доста пиян, —
	както виждам, за водка си годен.
	А видял ли си някога дот или танк?
	А в атака — така — да си ходил?

	Помня боя при Курск, старшина бях тогаз…
	Що беля през главата ми мина!
	Много нещо видял и препатил съм аз,
	за да бъде животът ти мирен!

	За баща ми попита. Разпсува се, че
	съм негодник. Развика се диво:
	— Ей, за твоя живот се съсипах, момче,
	а пък ти, гад такъв, го пропиваш!

	Пушка, пушка за тебе, и в боя сега!
	А ти къркаш тук с мене безсрамно!
	… Аз седях, сякаш стиснат от Курска дъга —
	там е бил старшина капитанът.

	Той съвсем се оля. Стихна нашият спор.
	Но си спомням, преди да престанем,
	аз обидих го. Казах му: — Няма майор
	да си никога ти, капитане!

@@	1966 г.
P$
