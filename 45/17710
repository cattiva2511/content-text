P>
	Ще те отвоювам от всички земи, от всички небеса,
	защото лесът е люлката ми, а гробът ми е леса,
	защото на земята стоя само на една пета,
	защото мога да ти пея както никоя на света.

	Ще те отвоювам от всички времена и от нощите — непрогледни
	от всички златни знамена и от мечовете — победни.
	Пред вратата ти песове ще прогоня, захвърляйки ключа,
	защото във земните нощи по-вярна съм и от куче.

	Ще те отвоювам от всичките други и от нея, която е ЕДНА,
	няма да бъдеш ничий съпруг, аз — ничия жена.
	В последния спор ще те взема (мълчи — това е съдба)
	и от тази, с която Яков е стоял в нощта.

	Но докато не скръстя ръце ти на гърди —
	О, проклятие! — Все си оставаш — ти!
	С криле, устремени в небесния хлад —
	защото светът ти е люлка, а гробът ти — свят!
P$
