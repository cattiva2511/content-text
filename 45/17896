	[* Светлина от Изток (лат.). — Б.пр.]
P>

	„От Изток — светлина и сили!“
	И — властник — царят на Иран
	към бляскавите Термопили
	подгони робската си сган.

	Но с дар небесен, Прометеев
	Елада е от векове
	и тази сган ще разпилеят
	свободните й синове.

	И кой до Инд или до Ганг е
	път славен извървял и смел?
	Ту македонската фаланга,
	ту — царствен — римският орел.

	И с волята за разум, право
	и силата на мъдростта –
	на Запад вдигна се държава
	и Рим обедини света.
P$
