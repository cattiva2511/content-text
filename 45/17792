P>
	От лош сън снощи се събудих,
	от скръб сърцето ми изстена.
	Че друг обичаш ти, сънувах,
	а си от него наранена.

	И от постелята избягах
	като убиец от въже.
	Фенерите навън блестяха
	с очи на диви зверове.

	Едва ли някой друг така
	бездомен се е лутал в мрака.
	Реки със пусти корита
	за мене улиците бяха.

	Стоя пред твоята врата
	и няма връщане назад.
	Но зная, че не бих посмял –
	не бих прекрачил твоя праг.

	Обидил те е той, разбирам,
	макар било е само сън.
	И все пак в този миг умирам
	пред тъмния прозорец вън…

@@	1914
P$
