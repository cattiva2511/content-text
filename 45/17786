P>
	Чакай ме и ще се върна.
	Истински ме чакай.
	Даже да посърнат
	цветовете в мрака,
	Чакай в зима, в лято,
	в студ и жега чакай,
	Даже и когато
	другите не чакат.
	Губят се писмата
	от места далечни,
	някой се отмята,
	ти ме чакай вечно.
	Чакай ме и ще се върна.
	Теб не утешава,
	че „дошло е трудно
	време за забрава“.
	Нека майка и синът
	да повярват, че ме няма
	и приятели да спрат
	да ме споменават,
	Чашата горчива
	щом преливат тихо.
	Чакай! Не отпивай,
	Само ме повикай.

	Чакай ме и ще се върна.
	На смъртта напук.
	Казват, че прегърнал
	съм късмета? Чух
	чуждото оплакване,
	чуждите сълзи…
	Твоето очакване
	в огън ме спаси.
	В мойта смърт не плакала,
	ще намерят тайна тук:
	Просто ти си чакала,
	както никой друг.

@@	1941
P$
