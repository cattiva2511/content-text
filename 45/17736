P>
	Вие, които налучквате брод
	не към мойта хубост — към чужда,
	ако знаехте колко живот,
	колко жар съм пиляла без нужда,

	как съм вярвала в сладки лъжи,
	в плахи сенки и шепоти смутни…
	Колко пепел в сърцето лежи
	от пожара на чувства барутни.

	Нощни гари, жужащи едва,
	късни влакове, с гръм проечали…
	И да знаехте впрочем това –
	предполагам, — не бихте узнали

	зад словата ми резки сега
	и струящата дим папироса –
	колко тъмна и грозна тъга
	тегне в мойта глава светлокоса.

@@	17 мая 1913
P$
