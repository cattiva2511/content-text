P>
	Сънувах двама ни — умрели,
	лежим със погледи спокойни
	като ковчези — бели, бели,
	един до друг, покойни.

	Кога ли казали сме „Стига!“
	Отдавна ли? Какво туй значи?
	Ала сърцето не боли го,
	сърцето вече и не плаче.

	Безсилните чувства са странни,
	застиналите мисли — така ясни
	и устните ти вече нежелани,
	макар и винаги прекрасни.

	Но случи се! Ний двама сме умрели,
	лежим със погледи спокойни
	Като ковчези — бели, бели.
	Един до друг, покойни.
P$
