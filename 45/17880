P>
	На 22 юни в стройни редици
	доблестната германска армия
	носейки на подметките на ботушите си
	целостността на своята територия
	стъпи на тъй наречената руска земя

	Руските войски вероломно оказват съпротива

	Международната общност призовава
	руснаците да прекратят кръвопролитието

	Президентът на Съединените щати
	осъди руската агресия

	Руснаците концентрират към Москва
	въоръжени формирования от независим Сибир
	Геноцид над немците край Москва
	Геноцид над немците край Сталинград

	Хагският трибунал настоява да бъдат предадени Суворов и Кутузов
	Холандецът Петър Първи коварно преследва шведа Карл ХII
	пристигнал на приятелско посещение в оранжева Украйна
	Президентът на Грузия забрани на сержант Кантария
	да издига знамето на победата над Райхстага

		Реклама:

	Западни ценности. Източни сладкиши
	Права на човека. Съпружески задължения
	Европейска сигурност. Азиатски грип
	Австралийски аборигени. Африкански слон
P$
