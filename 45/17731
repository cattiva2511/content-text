P>
	Мътното слънце, захвърлено в облачна яма,
	ниви и гробище, скрито зад бяла стена.
	И върху пясъка — чучела черни от слама,
	сякаш човеци, превили от скръб колена.

	И през оградите с поглед в пролуките вперен
	гледам: дървета, войници и път устрелен.
	Бабичка дъвче и дъвче комата си черен,
	с гъстото зърно на едрата сол посолен.

	Боже, с какво и защо те така прогневиха
	бедните къщи, та хвърляш човеците в ад?
	Влакът заби и войниците също завиха,
	в прах се потули, потули и дръпна се пътят назад…

	Лягай, умри: да не чуваш това безначално
	жално бучене и тъмен каторжнишки вой
	за червеновежди красавици. Ох, че печално
	пеят войниците! Господи, Боже мой!
P$
