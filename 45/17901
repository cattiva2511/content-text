P>
	В часа на музика печална
	Река спокойна виждам аз,
	И женски глас — слова прощални —
	И шепот на брези край нас.

	И първи сняг в небето старо
	Над жълтите треви в степта,
	И път без слънце, път без вяра
	На късни жеравни ята.

	Душата немощно блуждае
	В изпепелена силна страст.
	Отдавна трябваше да зная,
	Че в призраци съм влюбен аз.

	Но все едно — до късно в здрача —
	Нима ще можеш да ги спреш! —
	Цигулки в надпревара плачат
	За обич и за тих копнеж.

	И все пак под небето ниско
	Аз виждам ясно — до сълзи —
	Река спокойна, думи близки
	И шумолене на брези.
P$
