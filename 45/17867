P>
	Аз винаги се връщам
	аз винаги се връщам на местата
	които пазят престъпленията
	престъпленията на любовта
	на спомените
	на забравите и
	на предателствата
	аз винаги се връщам на местопрестъпленията
	които чакат мен
	които както и на мен
	им е добре тогава
	щом сме заедно
	когато наште бивши
	а може би и бъдещите също
	престъпления
	се съживяват в нас
	и сили дават ни
	да преживеем
	между
	тях

@@	15–16.3.92
P$
