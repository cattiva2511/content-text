P>
	От страшно дълга вечер пазя спомен
	и нека всичко е било насън:
	овалът на прозореца огромен,
	зелено-виненият залез вън.

	Прозорецът, далечината близка
	и песенната звучна тишина,
	сбогуването до вратата ниска
	зад звездната, заветната страна.

	И простите прощални думи твои,
	последни думи — забрави, мълчи,
	избухналите в ледени порои
	непоносимо режещи лъчи.

	Че любовта е невъзможна,
	разбра и ти, и аз разбрах това…
	Тук, на земята пошла и безбожна,
	не ще успеем — във лъжа нищожна —
	да я докоснем с чисти сетива.

@@	10.08.1918 г.
P$
