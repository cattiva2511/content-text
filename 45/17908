P>
D>
	На Д. С. Мережковски
D$
#	1

	Тези спящи върхари с лъчи
	кадифени зората заля.
	И всевечната песен звучи:
	„Нацелувана ще си — ела…“

	Старина, в тоя пламенен час
	ни проникваш с всемирното ти,
	старина, обкръжаваща нас,
	с водопада си синкав лети!

	И вековният бдящ водопад,
	падащ с вечно печална вълна,
	как ще смие предишния свят
	с всепрозирната му старина?

	Тя все същата песен струи,
	с тази страст ни души и света,
	сякаш въздуха щедро пои
	със бокал възкипял вечността.

	И към нея обърнал се, аз
	пак се моля за всички — смирен,
	дървеса с лъчезарен екстаз
	страстни клони протягат към мен.

	През вековния вихър с любов
	кой ме вика? — Отново била
	тази песен с мечтателен зов:
	„Нацелувана ще си — ела…“

#	2

	Проповядвах аз близък конец,
	като днешен Христос този ден
	се явих, сложил трънен венец,
	с рози с пламък огнист разкрасен.
	В свода гаснеше златен пожар.
	На фенера изгрял след това
	аз се смях пред прелял тротоар
	с хора, слушащи моите слова.

	Те се смееха гръмко над мен
	смешен лъжехристос бях за тях.
	С капка кръв изведнъж насълзен,
	моя лоб затрептя. И видях

	загърмели файтони сред клик,
	шини гумени в лекичък спринт
	и сред лепкава кал с бледен лик
	аз се свих като тих арлекин.

	Озарен от фенера, със стон
	заридах като малко дете
	и след туй в усмирителен дом
	със ритник ме поведоха те.

#	3

	До самия перваз
	аз се моля — в решетката впит.
	В син екстаз
	свети свода открит.

	Отдалече звучи:
	„Аз съм близо до вас,
	о деца мои с земни очи,
	в кехлибарния, в Златния час…“

	И в прозорец мъждив
	и решетест калпак
	аз размахах щастлив:
	„Ще се видим наскоро с теб пак…“

	Имен с радостна жал —
	аз… глупак затаен,
	своя глупав калпак изтървал
	съм на пода до мен.
P$
