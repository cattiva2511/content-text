P>
	Столетен дъб. Застинали води.
	И сенките — прозрачни, издължени.
	Тъй тихо — сякаш никога преди
	в полята бурен вятър не е стенел.

	Тъй тихо — сякаш никога преди
	От гръмове не ехтял простора!
	Ветрец над езерото не трепти
	И сламата не шумоли на двора,

	А сред нощта — бекасов сънен вик…
	Завърнах се — животът се не връща!
	Какво пък? И това ти стига също —
	Да продължиш безкрайно този миг,

	Когато си далече от беди
	Сред сенките прозрачни, издължени…
	И тъй е тихо — не като преди —
	Че сякаш буря няма пак да стене.

	И цялата душа, сега без жал
	щом потопиш сред тайнството щастлива,
	ще те облее светлата печал,
	тъй както лунен лъч света облива.
P$
