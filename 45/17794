P>
	Очите му — подземни езера са,
	палати, изоставени от царя.
	Със знака на позора е белязан,
	за Бог той дума не отваря.

	А устните му пурпурна са рана
	от острие, просмукано с отрова,
	печални и затворили се рано,
	зоват към наслаждението ново.

	Ръцете бледи — мрамор пълнолунен,
	тежат им неизкупени проклятия,
	с момичета-магьосници палували,
	познават кървави разпятия.

	И странен е вековният му жребий –
	бленуван от убийци и поети,
	дали не е белязан по рождение
	в небето с кървава комета.

	В душата му стаени са обиди,
	безименна е мъката нетленна.
	Не сменя за Мадона и Киприда
	той спомените си безценни.

	Злобее, но не е безбожник сприхав,
	и хубава е нежната му кожа,
	той може да се смее и усмихвал
	Ала… да плаче повече не може.
P$
