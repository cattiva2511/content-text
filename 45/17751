P>
	Всеки сам ще се досети
	влюбена е Антонина
	Е, на двайсет е — простете
	много пролетна година.

	Телефон надава вой.
	Тони шепне — Това е той!

	Стана ласкава и кротка
	с лека гъвкава походка
	Сутрин пее като птичка
	Да, но нейната сестричка
	каза в ранните зори:
	Време ми е да се влюбя.
	на тринайсет съм почти.

	Тя момчетата огледа
	във училище — по списък:
	Юри? Много е дебел!
	Петьо пък е много нисък.
	Алексей добър е в час
	— в него ще се влюбя аз.

	Всички в картата следят
	Ето Иртиш, Енисей…
	А пък влюбената на чинът
	нежно шепне: — Алексей!
	Той я гледа ужасен
	„Тя какво се пули в мен“
	Въобще не я разбира
	Ту усмихне му се мило
	Ту за гумичка помоли
	ту пък молива покорно
	му подава най-любовно…
	и го гледа със тъга.
	Алексей не издържа
	И след края на урока
	напердаши я жестоко

	— С първи влюбени терзания
	почват първите страдания.
P$
