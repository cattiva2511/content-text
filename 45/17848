P>
	На малката любов ръцете й са нежни,
	ръцете й са малки, очите — теменужни.
	Душата й лети в пространствата безбрежни
	и земни гласове съвсем не са й нужни.

	Безценните ти сили не взема тя с измама.
	Затворила очи, затворила уста.
	Живее себе си — таз твоя глухоняма.
	Във свята глухота. Във свята немота.

	У малката любов ласкателства и завист
	не ще открие никой — защо ли й са те?
	Тя всяка чест и съвест веднага ще остави.
	Какво за съвестта ще знай едно дете?

	Като вода във кладенец е чиста.
	А ти като съдба я гледаш във захлас!
	И нека си живее такава — като истина.
	Поне за час да бъде. Поне за четвърт час!

	Ни ярост, нито мъка от нея ще остане.
	Вода, попила в пясък, звезда, блестяла час.
	У малката любов — две малки нежни длани,
	очите й огромни и тъжния й глас.
P$
