P>
	Сини щори спуснете над мойта постеля!
	Медсестра, не забърквай пореден сироп!
	Три кредитора свойта визита споделят —
	мълчаливите Вяра, Надежда, Любов.

	Ще разтворя спокойно кесията стара,
	в тази тежка година без грош ще е тя.
	— Не тъгувай напразно, о моя Вяра,
	имаш още длъжници на тази земя.

	Ще добавя тогава, безсилно и нежно,
	във ръцете ти слагайки свойта вина:
	— Не тъгувай напразно, майко Надежда,
	не забравяй, че имаш и други деца!

	Любовта ще погледне във дланите пусти
	и покаян ще чуя желания глас:
	— Не тъгувай напразно за грешките чужди,
	в твое име със радост раздадох се аз.

	Но на ласките нежни да бъдеш потребен
	и в небесния огън дори да гориш,
	разплати се стократно мълвата за тебе,
	щом пред мене заставаш, отново си чист.

	Чист и светъл лежа във лъчи безразсъдни,
	утро ясно налива ми в чашата сок.
	Три сестри, три жени, три съдии милосърдни
	са решили: отпускат ми кредит без срок.

@@	1959
P$
