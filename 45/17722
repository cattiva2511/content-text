P>
	Любов! Любов! И в спазма, и без сила –
	ще трепна — оживея — полетя.
	О, мила! Даже в гробищна могила,
	повярвай, няма с теб да се простя.

	Дарени са ми две крила прекрасни
	да разсека претеглянето зло.
	Знам впримчени, безоки и безгласни,
	но аз не влизам в тяхното число.

	Протегнала ръце и стан упорен,
	с единствен мах ще се изтръгна пак
	от тебе, смърт! — Опален е до корен
	лесът и се разтапя слегнат сняг.

	И ако все пак — траурна и строга –
	поискам да прекрача в оня свят,
	това ще бъде само за да мога
	да звънна в стих — и да разцъфна в цвят.
P$
