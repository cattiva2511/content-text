P>
	Ти стоиш, водичка, във чашата пред мене
	и ме гледаш с очи, избягали изпод крана,
	в които, блестейки, е раздвоена
	прозрачната твоя вярна охрана.

	И знаеш, че аз съм ти бъдещето: фуния,
	одушевен стълб, перспективна несъразмерност;
	чакат те влакната и тъмотията
	на вътрешности, даже на артерии.

	Но ти не се плашиш. В затворите има несметни
	варианти за субстанции безприютни,
	сравнено със свобода под тюл нарешетен
	или пък със свобода абсолютна.

	Вярно, можеш без мен. Но колкото по-дълго протакам
	своя край, толкова по-късно ще свариш
	да се превърнеш в дъжд зад стъклата,
	шлифоващ без мен тротоарите.

@@	1995
P$
