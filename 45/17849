P>
	Вече втора нощ не лягам — и не мога да заспя.
	Дали котка, дали птица или пък жена бе тя?
	Дълго огъня тя гледа и във ъгъла остана,
	после плаче или пее, или блъска се в тавана.

	Аз помислих: на жената за какво й са крила?
	А пък птицата ще литне — или просто би могла.
	Край прозореца тя ходи и край огъня цял ден —
	птица ли е или котка, или пък жена при мен?

	Птица ако е — не става да пере и да мете.
	Птиците са гордо нещо, гордостта си пазят те.
	Ако все пак не си птица и живееш в моя дом,
	то защо стъклата блъскаш, викаш, пееш — за какво?

	Да, но тя не само пее. Цели нощи — помня ясно —
	в огъня тя гледа със очите си прекрасни.
	Но като си толкоз дива, за какво са ти крила?
	С нокти драскай. Или мъркай. Тя и туй не би могла.

	И веднъж, бе късно нощем, аз я пуснах — накъде ли?
	Щом тя свободата иска, все едно ще я намери.
	И — пристъпи на перваза. После махна с две крила.
	Дали птица, дали котка или беше пък жена…
P$
