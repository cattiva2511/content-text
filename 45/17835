P>
	Каретка куртизанска със бежов кон се спуща
	на хвойновото хълмче — отправя се на плаж.
	Крачката да са сухи обуват й обуща —
	за здравепокровител е назначен млад паж.

	На къдрокос ансамбъл са дали да изпълни
	мазурка. Зад пюпитра, маестро! Боже мой,
	духът на тази дама дали ще се омълни
	от летния оркестър — сред цитри в звънък строй!

	Цилиндри слънцевеят, лустросани прически,
	подхожда за витрина тук всеки тоалет.
	Тя смее се. Копират я в миг лъчите резки.
	Как шик се пие „Крем де мандарин“ в бюфет!

	Чер кочиашо, дай към бюфетчето! Не спирай!
	Най-бляскав файф-о-клок понастъкми гарсон!
	Като фокстериер пак този паж се свира
	в крачката й, подрънква каретката с наклон…

@@	1911
P$
