P>
	Със мене нещо странно става:
	приятеля не се вестява,
	а идва в празна суета
	разнообразната не-Тя.

	И той със друга се прибира
	и както мене го разбира,
	в раздора наш необясним
	измъчваме се и мълчим.

	Със мене нещо странно става:
	при мен не-Тя се приютява,
	на рамото ми с две ръце
	прегръща ме и ме краде.

	А Тя, кажете ми направо,
	на кой ръка ще подаде?
	таз, от която ме открадват,
	ще почне също да краде…

	Не веднага ще им отвърне.
	Ще води в себе си борба,
	неосъзнато ще прегърне
	далечен Някой без вина.

	О, колко нервни и ненужни връзки,
	дружби кратки,
	и плачеме в усамотеност:
	О, ти ела и разруши
	най-чуждата съединеност
	и разделност на души.

	Със мене нещо странно става:
	приятеля не се вестява,
	а идва в празна суета
	разнообразната не-Тя.

	Със мене нещо странно става…
	Със мене нещо странно…
	Със мене нещо…

@@	1957
P$
