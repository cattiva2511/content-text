P>
	… „Демонът“ на Врубльов
	от година на година бледнее и угасва
	тъй като е рисуван с бронзови бои,
	които трудно могат да се възстановят…
	Съобщение в печата

	Не вярвам, че живели сме напразно!
	Аз викам със лице към младостта:
	„Със нас си! Пак безумна! Пак прекрасна!
	— планински лъч над пропастта.“
	…………………
	Така — далеч, в изложбената зала
	бледнее Демон от небе лишен
	И само къс от светлината бяла
	разцъфва във венеца му студен.
	Мрачнеят бронзови пера в безвремие
	над тях по-ярко свети невидимата заря
	и вечните Мечта, Възмездие, Доверие
	над погледа непримирим горят.

@@	1940
P$
