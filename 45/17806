P>
	А призори, щом задремят
	мераци, печал и завист
	и гостите се съвземат,
	отпили водица с лед,
	ще промълви стопанката:
	— Да чуем ли оня запис?
	И в чуждия дом ще влезне
	гласът ми със глух фалцет.

	Парченцата лед със крехък
	звън ще се пораздвижат,
	ръката върху покривката
	ще вае неясен танц
	и пак ще дрънчи китара,
	и лентата ще се ниже,
	и облаци ще запъплят
	отново към Абакан…

	И някакъв гост ще вметне:
	— Смразяващ е този хумор
	и как ли я мисли авторът,
	да му се чуди човек!
	— Ех, вие, Иван Петрович —
	стопанката ще продума, —
	не могат да сплашат автора:
	починал е преди век…
P$
