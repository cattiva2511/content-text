P>
	Не дървесата в тъмната гора,
	а нас животът съвършен отмина:
	за тях земята — звездната сестра,
	отечество е, а за нас — чужбина.

	В дълбока есен залезен жълт прах
	и изгревни червени небосводи
	с цвета на кехлибар обземат тях –
	свободните, зелените народи!

	Мойсей сред дъбовете там расте,
	сред палмите — Мария непозната.
	Един към друг тих зов си пращат те
	в тъмата вековечна по водата.

	В недрата земни те коват елмаз,
	трошат гранит, отключват струя бяла,
	и бликва изворът в уречен час –
	при скършен бряст, при сикомора зряла.

	Такава да намеря аз страна,
	където да не плача, да не пея,
	а мълком да набирам висина
	безброй хилядолетия над нея!
P$
