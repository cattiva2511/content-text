P>
	Добре е, че скърбите не за мен,
	че не за вас кръвта ми се вълнува
	и че светът едва ли някой ден
	под наште леки стъпки ще отплува.
	Добре е, че в разпътен час дори
	не казах дума грешна и лукава,
	че тънък руменец не ме гори,
	когато леко ви допра с ръкава.

	Добре е, че с безпаметни слова
	в прегръдките ви друга, друга пада
	и друг целувам аз, но за това
	не ме проклинате да тлея в ада.
	Че мойто нежно име в ни една
	безпътица не споменахте всуе…
	Че никога в църковна тишина
	над нас не ще запеят „Алилуя“!

	Благодаря ви, че не бяхте лош,
	че досега таите отклик верен
	на всеки зов: за моя сън в среднощ,
	за редките ни срещи в час вечерен,
	за неразходки в лунен здрач стаен,
	за слънцето, което косо плува,
	и че — уви! — скърбите не за мен
	и не за вас кръвта ми се вълнува.

@@	1915
P$
