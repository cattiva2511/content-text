P>
D>
	На Г. Поспелов
D$
	Как си отиват майките от нас,
	как тихо,
			как на пръсти си отиват,
	а синовете сито си доспиват,
	без да усетят този страшен час.
	Не си отиват изведнъж — с вестта,
	че няма ги, отминали внезапно.
	Те си отиват постепенно, бавно,
	по стълбата на късните лета.
	И падаме пред белите коси,
	и честваме рождените им дати,
	но взривът закъснели дитирамби
	ни тях,
			ни нас не може да спаси.
	Все по-далечни стават,
						все по-малки
	Простираме ръка като крило,
	а въздухът от нас до наште майки
	лъщи като преграда от стъкло!
	Да, късно е! Удари този час.
	И гледаме през сълзи неотклонни
	в сурови и безпомощни колони
	как си отиват майките от нас…
P$
