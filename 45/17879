	[* Георгий Гачев (1929–2008) — руски философ, доктор на филологическите науки, културолог, литературовед и естетик, бащата на Георгий Гачев — Димитър Гачев, е български политически емигрант в Русия. ]
P>

	Да страдаш от това, че мислиш,
	от това, че мисълта е безплътна
	и с нея не можеш да влезеш в по-близки
	отношения, нея не можеш да я обладаеш еднолично.
	Нея трябва непременно да я предадеш на друг,
	знаейки, че няма по-страшен подарък от чуждата мисъл.
	Но с чуждата мисъл може да се породят други мисли,
	които ще пораснат, и за теб, най-вероятно,
	ще забравят. И ето, внезапно един ден можеш да се озовеш
	отвъд пределите на незавършената картина на света,
	там, където няма, може би, нищо друго освен
	чист разум, тъмен като Хераклит,
	и няма да намериш нито руска идея, нито еврейски въпрос,
	нито сфера на американските жизнени интереси.
	Нито грижа за къшея хляб и чашата водка.
	Там ще те срещне, може би, трансцендентният Кант,
	въртящ се посред звездите съгласно моралния закон,
	ще огледа твоята празнота с критически поглед
	и може би ще те запита ти защо не си немец,
	а може и нищо да не те запита,
	защото той вече знае от онзи свят всичко за този,
	дали няма да се отнесе и към теб както към неизбежния
	безкраен синтез на единицата?
P$
