P>
	Когато екрана
	с финалните кадри
	показва човека
	как крачи по пътя далечен
	към хоризонта
	— въпреки че има някаква
	завършваща нотка,
	по същество не е финал
	— не се затваря кръгът
	— самият човек е път.
	Понеже е млад,
	ненапразно
	не се показва
	как зад кадъра свири тромпет
	и слънцето
	приветливо
	гледа от небосклона.
	И че това е основание,
	да се надяваме
	съдбата към този човек
	ще е благосклонна.

	Но когато екрана
	с финалните кадри
	показва човека
	как крачи по пътя далечен
	към хоризонта,
	и човекът е стар,
	и извит е гърбът му,
	и олово краката му стяга,
	така че стъпва
	уморено и тежко,
	ето това е
	наистина тъжно
	и това е наистина
	с аромат
	на финал.

	И все пак
	и това
	пак не е край,
	понеже в следващата серия
	от този
	вечен сериал
	отново
	с финалните кадри
	виждате човека,
	който се отдалечава
	към чертата на хоризонта
	(кръгът се затваря).
	И стъпките са уверени,
	и човекът е млад,
	ненапразно
	зад кадъра
	тромпетът призовава
	и слънцето
	гледа приветливо
	от небосклона,
	така че
	има основания да се надяваме,
	че съдбата
	към човека
	ще пребъде благосклонна.

	Така е устроен
	този нехитър сюжет,
	зад всеки финал
	следва продължение —
	и, уви, в това
	е единственото утешение,
	други варианти,
	уви, няма.

@@	1991
P$
