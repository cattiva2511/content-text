P>
	На плоча писах не веднъж и дваж
	и писах по плата на ветрилата,
	по речен пясък, върху морски плаж,
	с кънки по лед и с пръстен по стъклата.

	И за да бъде надписът ми зрим,
	да се превърне в истина известна –
	че ти си мой любим, любим, любим! –
	изписах го със зуница небесна.

	Как искам да личи околовръст,
	да бъде с мен! В годините! Докрая –
	додето някой ден с небрежен кръст
	небрежно името ти зачертая.

	Но спастрени за вечни времена,
	и радости, и горести побрали,
	остават редом наште имена –
	вдълбани върху пръстени скрижали.
P$
