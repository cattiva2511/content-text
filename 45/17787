P>
	Както винаги — вечерно,
	Във опушена таверна
	(При онази Николета
	гдето е в гръдта налета)
	Седем се събрахме. Ясно,
	че ни се допи ужасно.
	Със винцето на аванта
	си говорихме за Канта,
	в точната императива,
	стигнахме дори до Хива,
	до седящи vis-à-vis,
	до избраната за мис,
	и от там със мисълта
	стигнахме до любовта.
	И в такова състояние
	в миг обърнахме внимание,
	че онази Николета
	(във гръдта добре налета)
	е развратничка една…
	спала в нашите легла.
	— Не! — извикахме тогава.
	Любовта е вечно цяла
	няма да си я делим,
	няма туй да й простим.
	Нека чувства се гадина,
	че е спала със седмина.
	Съвестта й да изпитаме,
	щом я викнем и попитаме:
	— Я кажи ни Николета,
	гдето си в гръдта налета,
	как делиш легло, сърце
	и със седемте мъже?
	Отговора й ни изуми
	— Седмицата има седем дни…
	Аз мълчах като халосан.
	Слава богу не са осем!!!

	(Господ работата знай си
	и не ги направил двайсет.)
P$
