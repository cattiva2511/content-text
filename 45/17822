P>
D>
	В памет на М. Хергиани
D$
	Ти вървиш по ледника без дъх,
	с поглед, впит във върховете сини.
	Горе сънно вдишва всеки връх
	облаци, издишвайки лавини.

	С теб внимават, като че покой
	са ти обещали тия дни те —
	пазят те от каменен порой,
	пазят те и от пукнатините.

	Идваше беда и димен пласт
	бе покрил изцяло планината.
	Ти не различаваше тогаз
	срутването от пукнатината.

	Ако бе за помощ позовал,
	щяха в миг скалите да отвърнат.
	Ехото им в радиосигнал
	ветровете щяха да превърнат.

	Ти почувства всеотдайността
	в боя за превала — там самите
	камъни ти пазеха гръдта,
	рамо ти подаваха скалите.

	Умният не скитал по гори…
	Ти пое — не вярваше в мълвите.
	Ставаше гранитът мек дори,
	като пух се стелеха мъглите.

	И ако след някой тежък бой
	легнеш в тези планини далечни,
	ще се наклонят като над свой
	хребетите — обелиски вечни.
P$
