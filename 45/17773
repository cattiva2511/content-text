P>
	Всичко започва с любовта…
	Твърдят:
	„Отначало
		беше
			слово…“
	А аз провъзгласявам отново:
	Всичко започва
	с любовта!…

	Всичко започва с любовта:
	Озарение,
		Работа,
	Очи на цвете
	Очи на дете —
	Всичко започва с любовта…

	Всичко започва с любовта…
	От любовта!
	Зная го точно.
	Всичко.
		Даже ненавистта
	Родната
	Вечната
	Сестра на любовта.

	Всичко започва с любовта:
	Мечта и страх
	Вино и барут
	Трагедия
		Тъга
			И подвиг —
	Всичко започва с любовта…

	Пролетта ти шепне:
			„Живей!“
	От шепота се разлюляваш
	и се изправяш,
	самозапочваш се.
	Всичко започва с любовта!
P$
