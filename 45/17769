P>
	— Как болно ми е, скъпа, как е странно
	да се сродя с пръста, разхвърлял клони.
	Как болно ми е, скъпа, как е странно
	със ствол прерязан да се раздвоявам.
	Не ще зарасне във сърцето рана —
	най-чистите сълзи разкъсано ще рони.
	Не ще зарасне във сърцето рана —
	със пламенна смола прахта ще напоява.

	— Докато дишам, с теб ще бъда.
	Душа и кръв са неделими,
	Докато дишам, с теб ще бъда,
	любов и смърт са винаги едно.
	Ще носиш в себе си, любими,
	навсякъде със себе си ще носиш,
	навсякъде със себе си ще носиш,
	земята родна, родното гнездо.

	— Но ако няма как да се укрия
	от скърбите неизцерими.
	Но ако няма как да се укрия
	от хлад и тъмнини.

	— Разделите предричат срещи,
	не ме забравяй, мой любими.
	Разделите предричат срещи
	и ще се върнем — аз и ти.

	— Но ако аз без вест изчезна —
	проблеснал лъч стопен в денят.
	Но ако аз без вест изчезна
	над звезден пояс в млечен дим.

	— За теб ще почна да се моля,
	да помниш земния си път.
	За теб ще почна да се моля,
	да се завърнеш невредим.

	Чак в одименото купе унесен,
	усетил се бездомен и смирен.
	Чак в одименото купе унесен,
	той полуплакал, полуспал.
	Но ето стръмен склон — и влака,
	извил се в своя страшен крен.
	Но ето стръмен склон — и влака
	без релси осите си завъртял.
	Тогава нечовешка сила
	изстисквала телата им горещи.
	Тогава нечовешка сила
	най-земното лишила от земя
	и никого не защитили
	далечно обещани срещи.
	и никого не защитили
	ръце протегнати: Ела!

	Не се разделяте с любимите!
	Не се разделяте с любимите!
	Не се разделяте с любимите,
	в тях враствайте със порив тих!
	И се прощавайте завинаги!
	И се прощавайте завинаги!
	И се прощавайте завинаги!
	когато се отделяте дори за миг.
P$
