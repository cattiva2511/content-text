P>
	Дорде се върти земята и слънчев отблясък
	играй,
	на кого каквото не стига, всекиму,
	господи, дай:
	разум дай на мъдреца, на страхливеца —
	кон устрелен,
	дай на щастливия — злато…
	И не забравяй за мен.
	Дорде се върти земята — господи,
	ти си над нас! —
	дай на живия властник
	да се насити на власт,
	дай на прахосника щедрост
	даже в последния ден,
	дай на Каин утеха…
	И не забравяй за мен.
	Зная, че ти си всесилен,
	вярвам в твоята мъдрост без край,
	както пада войника и вярва, че го чака
	небесен рай,
	както в тихите твои думи вярва нашият
	слух несмутим,
	както вярваме ние самите, без да знаем
	какво творим!
	Господи, боже мой с тия зелени очи!
	Дорде се върти земята
	и удивено мълчи
	и дордето все още и стигат
	време и огън
	свещен,
	дай ти на всеки по нещо…
	И не забравяй за мен.
P$
