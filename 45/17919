P>
	Не отстъпи дълго моята съседка,
	но накрая рече: „Среща — при беседката.

	Тъмно като стане — сещаш се, нали?…“
	Чаках аз измъчен в нощните тъми.

	Мойта кръв младежка кипна — без шега!
	Гледам аз небето — страшно притъмня.

	С облаци набързо цяло се покри…
	Ливна дъжд пороен, взе и да гърми!

	Аз намръщих вежди, тръгнах си унил —
	„Хич и не помисляй днес за среща ти!

	Люба белоръка, Люба е плашлива,
	в тази буря вкъщи тя ще се е скрила.

	Няма да я стреснат бурята, дъжда
	само ако… толкоз ме обича тя?…“

	Без надежда тръгвам пак към таз беседка,
	стигам, що да видя — моята съседка!

	Шубата, краката — цяла вир-вода…
	Първа грижа беше да я подсуша!

	И от тази вечер вежди аз не мръщя,
	само се усмихвам, буря щом захваща.
P$
