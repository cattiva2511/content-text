P>
	Ясена попитах аз:
	„Къде ми е любимата?“
	Не отвърна ясена –
	кимна ми с глава.

	Питах аз тополата:
	„Къде ми е любимата?“
	Скри се в миг тополата
	в есенни листа.

	Есента попитах аз:
	„Къде ми е любимата?“
	Есента отвърна ми
	със проливен дъжд.

	И дъжда попитах аз:
	„Къде ми е любимата?“
	Той — дъждът, заплака
	в прашните стъкла.

	Питах аз луната:
	„Къде ми е любимата?“
	А луната в облака
	отговор прикри.

	Облака попитах аз:
	„Къде ми е любимата?“
	Облака стопи се
	в синьото небе.

	Ти, приятелю, единствено
	знаеш за любимата.
	Скрила се е, знам това,
	Моля те кажи!

	И приятелят отвърна ми. —
	Преданият, Честният:
	Беше ти любима тя –
	стана ми жена.
	……………
	Аз попитах ясена…
	Питах и тополата…
	Есента попитах…
P$
