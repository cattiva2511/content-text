P>
	Да, аз зная — не Ви подхождам –
	пришелец съм от друга държава.
	Китарата душата ми не трогва –
	напевът на зурна ме запленява.

	И не на тъмни фракове и рокли
	по зали и салони за обяди,
	аз стиховете си чета на дракони,
	на облаци и водопади.

	Обичам аз, като арабин във пустиня –
	навел глава да пия от водите.
	А не — рисуван рицар от картина –
	да чакам, гледайки звездите.

	И ще умра, но надали в кревата
	с нотариус и лекари край мене,
	а в някоя колиба непозната,
	с трева обрасла до колене.

	Не ми е мястото да ида хрисим
	с добрите протестанти в рая,
	а там, където викат: „Изправи се!“,
	все грешници и блудници накрая.

	Да, аз зная — не Ви подхождам —
	пришелец съм от друга държава.
	Китарата душата ми не трогва,
	напевът на зурна ме запленява.
P$
