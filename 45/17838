P>
	Белият и пурпурният — смачкани напосоки,
	в зеления насипаха шепа дукати,
	а в черните длани на прозорци високи
	раздадоха запалени жълти карти.

	За площади и булеварди не бе странно
	да видят на зданията сини тоги.
	Огньове венчаваха с пръстени от рани
	глезените на бягащи дългоноги.

	Тълпата — нашарена гъвкава котка –
	се виеше, помамена от вратите;
	всеки сякаш искаше да прикотка
	отломъци смях от грамади стрити.

	А аз пък, почувствал зовящите лапи
	на дрехите, с усмивка ги попогалих,
	с тенекия ги сплаших и със смях на арапи,
	по челата разцъфтели от папагали.
P$
