P>
	Тук с лапи увиснали зъзне елшак
	тук птица тревожно свирука.
	Живееш сред лес омагьосан и как,
	и как ще избягаш оттука?

	И да вее череша бельо на студа,
	и люляк в порой да се срине —
	аз пак ще те грабна и сам отведа
	в дворец, озвънен с окарини.

	Твоят свят е магьосан за много лета,
	а за мен и лъчите — дамгосан.
	А ти мислиш, че няма по-чудни неща
	от този твой лес омагьосан.

	Нека дойде без росни листа утринта,
	смръщен месец да спори с небето.
	Все едно ще те грабна и сам отведа
	и светъл трем със балкон към морето.

	В кой ден от неделята, в колко часа
	ти ще тръгнеш със зоркост прикрита,
	на ръце да те взема и там отнеса,
	дето няма да бъдеш открита?

	Ще те грабна, щом кражбата в тебе пламти.
	Колко сили прахосах по тебе?
	И на рай във колиба пожертвай се ти,
	ако някой двореца обсеби.
P$
