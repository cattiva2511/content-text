P>
	Пригвоздена съм на позорен стълб
	от съвестта славянска и старинна.
	С клеймо на челото и змийски зъб
	в сърцето — аз твърдя, че съм невинна.

	Че в мен царят покой и тишина
	и аз усещам сладкия им досег,
	че не по моя собствена вина
	измолвам всяка радост — като просяк.

	По колко ли добро и недобро
	животът ми случайно е зашепил?
	Къде е мойто злато? И сребро?
	В ръката ми сивее само пепел.

	С богатства други никакви не са
	ме обградили хората щастливи.
	И само пепел аз ще отнеса
	във оня край на ласки мълчаливи.
P$
