P>
	Не със седем ключа от елмази
	е затворил Бог към Рая входа.
	Блясъкът му никого не блазни
	и дори не знае го народът.

	Той врата е на стена забравена,
	с камъни и мъх, и нищо повече.
	А до нея просяк — гост неканен,
	е застанал с ключове на пояса.

	Покрай него преминават воини,
	рог тръби, сребро звъни в доспехите,
	ела никой не поглежда кой е той –
	светлият апостол — Свети Петър.

	И мечтаят: „Там, на Гроба Божи,
	ще отвори нам вратите Раят,
	на Табор планината във подножието,
	часът ни обетован ще удари“.

	Тъй преминава тромаво народът.
	Кънти и вие звънката гълчава.
	Апостол Петър в скъсаната роба
	там като просяк блед и нищ остава.
P$
