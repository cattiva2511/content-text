P>
	Никой няма да е в къщи.
	Полумракът ще седи.
	Зимен ден дъхът ще връща
	и в завеса ще трепти.

	Само преспа бяла, снощна,
	вятър ще върти във кръг.
	Само покрив, сняг и още…
	покрив, сняг и… никой друг.

	Скреж отново ще чертае
	и с тъга ще ме вини
	миналото ми, докрая,
	в други мои зимни дни.

	Но внезапно ще намери
	трепета ти път стаен:
	Тишината в стъпки мери,
	твойта бъдещност към мен.

	Ще пристъпиш невидимо
	в роклята от семпъл плат.
	В плат от който тази зима
	е ушила своя сняг.
P$
