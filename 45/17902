P>
	Падат жълти листи от брезите,
	Сякаш шепот някъде звучи.
	Слушам — и напират в миг сълзите
	В моите неплакали очи.

	Ще си спомня всичко аз неволно
	И ще го усетя със кръвта.
	Ще ми бъде радостно и болно,
	Както често е във любовта.

	Прозата все пак ни побеждава —
	Сякаш в мрачни дни потъваш ти.
	Та нали и днес бреза такава
	И над майчиния гроб трепти.

	Бе убит баща ми във войната,
	А у нас край селския площад
	Като пчелен кошер — в дъжд и вятър —
	пак шумеше златен листопад.

	Моя Рус, обичам в теб брезите!
	Помня ги сред мрак и сред лъчи…
	Затова напират в миг сълзите
	в моите неплакали очи.
P$
