P>
	Прекръстосвахме далнините,
	непознаващи жив човек,
	и в засада брояхме дните
	на убийствени дъжд и пек.
	Не ревем, щом леда се пука,
	даже в огъня не горим.
	Ние ловците на Сполука —
	птица в цветност ултрамарин.

	Казват, че в тези години
	еколог е претърсвал леса,
	но изгубил следите сини
	в родните ни небеса.
	Казват, в чужбина летяла
	вече от много лета.
	Но направо ви заявявам:
	Това е пълна тъпота.

	Сини птици кацат все още,
	но напоследък по света
	твърде много денем, нощем
	я преследват от суета.
	По-предпазливо й се наложи
	във небето си да лети
	и почти е невъзможно
	в пътя си да я срещнеш ти.

	Уплашена птицо Сполука,
	не вярваш в човешка ръка,
	понеже посягат от скука,
	бракониерстват си ей така.
	Посегнеш, а тя те мами,
	завинаги било какво — било.
	И само в небето ще остане
	Следа от синьото й крило.
P$
