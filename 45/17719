P>
	Кой с тяло от камък, кой с тяло от глина,
	а аз се сребрея и светя!
	На дело — измяна, на име — Марина,
	аз — тленната пяна в морето.

	Кой с тяло от глина, кой с тяло от кости —
	под гробните плочи почиват…
	Аз в морския купел съм кръстена — после
	във полета свой се разбивам!

	През всяко сърце и през всякакви мрежи
	аз ход своеволен проправям.
	Не можеш — виж тези къдрици небрежни! —
	от пяната сол да направиш.

	В гранитните ваши нозе разпиляна,
	с вълните възкръсвам и светя!
	Да бъде нетленната весела пяна —
	високата пяна в морето!

@@	23 май 1920
P$
