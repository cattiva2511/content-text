P>
	Смили се, забързано Време,
	жестокия си бяг ти укроти.
	Непосилно е това бреме,
	бремето на загуби, беди.

	Бъди по-милостиво, по-сърцато,
	със зло недей ме обкръжава.
	На хоризонта лъкатуши Лето,
	и малко път до нея ми остава.

	За плач и покаяние е късно.
	Пътеката е стръмна към брега,
	където плашещо и непристъпно
	ни гледат райските врата.

	Не бе ми нужна никаква корона,
	напразна беше всякаква стрелба…
	И на веслото на Харона
	замлъкна и живот, и съдба.
P$
