P>
	Харон е до мене — гребец безучастен.
	Водите оловни са тежки и сънни.
	Мъглата пронизва, а Стикс е безгласен.
	Небесният свод е от камъни тъмни.
	Достигнахме Лета — ни шепот, ни ромон.
	Веслата клонати беззвучно се местят.
	Фенерът треперещ подгони огромен
	отблясък червен в камънака небесен.
	Водата е мътна, от леност скована…
	От блясъка силен с тревожна закана
	политат след лодката в ужас безумен
	една тъпа сова, два прилепа кротки,
	вампир побелял, тънкокрил и безшумен,
	а сякаш не мръдва проклетата лодка…
	Вампирът ме стигна с крилото си влажно.
	Без мисъл, аз ятото гледах послушно.
	Й тук няма нищо голямо и важно,
	и тук е сърцето все тъй равнодушно.
	Как търсехме края понякога ние
	и чакахме, вярвахме в смъртна надежда…
	Но пусто в смъртта е и празно — не крия:
	от скуката бягах, а скука ме среща.
	От щастие, болка и страх — нито помен,
	ни Лета за лек и забрава нашепва.
	Безгласният Стикс е мъглив и злокобен.
	По камъка ален отблясък потрепва.

@@	1900 г.
P$
