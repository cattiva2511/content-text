P>
	Бедните бедни, те
	едва ли ще станат някога богати,
	та нали само по себе си това противоречи
	на самата природа на речниковия запас,
	от който не можеш изхвърли нито дума
	и думата беден никога няма да замени
	думата богат. (Макар че бедните
	може да имат богато
	въображение, а при богатите
	то може да е бедно, защото ги хранят
	рекламните фантоми). Но думата богат,
	освен всичко останало, е богата със своите
	нюанси, така че дори може да се каже —
	бедните богати, защото не всички ги разбират,
	особено с всичките им нюанси,
	а който ги разбира, не винаги ги обича,
	а това вече е проява на бедност,
	тъй като на бедните много неща не им достигат,
	в това число и любов, затова
	с любовта трябва да се борим, макар и
	само заради това бедните богати
	да получават повече любов.
	Възможно е всичко това да е възможно
	само в отвореното общество,
	тоест, в обществото на всеобщата хармония,
	където, съгласно партийния лозунг,
	богатите и бедните са единни.
P$
