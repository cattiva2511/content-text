P>
	крантите както казваше сартър
	на филозофията суперстартъррр
	преглъщайки с кафе амфитамина
	и тръскайки пепел
	в митологическата си камина
	седнал срещу пол пот
	под портрета на мао
	та крантите са нещо малко
	заключи пол бършейки пот
	тъй да се каже в целият свят
	не е гот
	хайдегер го поглежда
	и чува
	майн год (нох, хенде хох)
	какво става
	изглежда
	никой няма да победи
	буш
	или кон-бендит*
	[* Даниел Кон-Бендит — бивш анархист и активен участник в студентските вълнения във Франция през 1968 г. В момента — евродепутат (бел.прев.).]
	умря дерида
	на него имаше красив симулакър
	отделете този стих чрез курсив
	и само един строг хабермас
	не сваля поглед от нас
	франкфуртската школа
	ни брани от риска
	там нейде далече
	ницше се киска
P$
