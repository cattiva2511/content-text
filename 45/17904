P>
	Щастлив сте, Афанасий Фет!
	Светът ви бе дошъл навреме.
	Съсед на мъки и на бреме:
	по милост божия — поет.

	Хартия, птица и бюро…
	Отвън долита въздух волен.
	Светът от нещо недоволен?
	О, нека го творим с перо!

	Словата ни са без протест,
	но трябва да се каже честно –
	че даже славеите днес
	запяват „новините“ често.

	И знаеш, че горят треви
	и че животът днес е сложен,
	че днес виновните глави
	като преди не се тревожат.

	Когато зло ни сполети
	и гасне всеки чужд прозорец,
	замисленият стихотворец
	все пише плаче и шепти…
P$
