P>
	До моята къща в един бодлив клек
	живееше някакъв маймуночовек.

	Нощем редовно сънуваше той,
	че със змии води яростен бой.

	А сутрин ревеше, че този зъл враг
	трябва да се изтреби до крак.

	За него бе истински празник часът,
	в гнездото на мамба щом бръкнеше с прът.

	А колчем стъпчеше змийски трап,
	пъчеше се после като баобаб.

	Цял — от глава до пети — със змии
	татуира се в разни бои.

	На обед ядеше змийски яйца,
	вечер — боа на търкалца.
	Тъй мразеше тези влечуги, че — ах! —
	и денем, и нощем живееше с тях.

	Домът на този маймуночовек
	сега зее празен в отсрещния клек.

	Змиите и те може би като нас
	тук с тайнствена цел са — тъй мисля си аз.

	Затуй като срещна змия, на часът
	козирувам и криввам по другия път.
P$
