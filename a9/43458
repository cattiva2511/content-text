P>
	С какво, кажете, да сравня очите,
		които сгряват моя дух смрачен?
		Достойно ли е нещо за лъчите
		на погледа им, с нежност озарен?
	Кой, слънцето? Те греят нощ и ден.
		Луната ли? Но те са неизменни.
		Звездите? Не, по-светло е над мен.
		Ни огъня — те биват и смирени.
	Ни мълниите — искри мигновени.
		Ни диаманта — те не са тъй твърди.
		Кристалът ли? Не, те са по-споени.
		Стъклото? О, това ще я разсърди.
	Създателя напомнят те тогаз,
		че той огрява всичко покрай нас.
P$
