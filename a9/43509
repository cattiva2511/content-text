P>
	Покрай блещукащата карта на Европа
	един гигантски брачен пръстен
	бавно се върти през Лондонослозападенберлин
	атинаримадридпариж и пак обратно
	бавно се върти.

	Не пръстен,
	а Великата Всеевропейска Лимузина,
	Прочутата Златистобяла Кръгова Кола, която
	бавно се върти.

	Защото всичките коли в Европа са споени
	в единна смъртна сплав,
	във въртообиколовъртележка
	задръстванеивъртележкапак,
	ведно споени —
	ситроенбугатиягуарпоршефолксвагендаф.

	Всички пътници, помъкнали със себе си
	илюстрирани хладилници и цветни пиана,
	пъплят към седалките напред, където
	уж е предницата на колата,
	влачейки подире си
	шедьоври на изкуството,
	абажури от човешки надници,
	деца аламинут, часовници със закъснител…

	Но колата е затворен кръг
	без предница без задница
	без шофьор без броня без кормило без спирачки без
P$
