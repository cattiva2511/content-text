P>
	На другар се разгневих,
	казах му — и му простих.
	Към врага гневът ме тласна,
	премълчах — гневът порасна.

	И със сълзи нощ и ден
	го поливах изнурен,
	и го греех без почивка
	със преструвка и усмивка.

	Тъй той расна ден и нощ
	и наля се плод — разкош.
	В миг врагът плода съзира
	и че той е мой, разбира.

	И във двора ми по мрак
	се промъква злият враг.
	Радва ми в зори окото —
	проснат възнак под дървото.
P$
