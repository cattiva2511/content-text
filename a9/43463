P>
	Щом няма как, целувай ме — и с бога!
	Не, друго вече не търси от мен.
	Дори се радвам, радвам се, че мога
	да се освободя от този плен.
	Да се ръкуваме и — край довека!
	И ако някога се срещнем пак,
	в очите си от тази обич нека
	да не открием ни следа, ни знак.
	Сега, когато любовта умира,
	заглъхва пулсът, чувството мълчи
	и верността край одъра й спира,
	за да затвори мъртвите очи,
		сега едничка ти, ако решиш,
		отново можеш да я съживиш.
P$
