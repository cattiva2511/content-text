P>
	Обикнал, исках в стих да обясня каква е
	скръбта ми, та скръбта да й даде наслада;
	с наслада да чете; прочела, да узнае;
	узнала в жал, от жал да ми дари пощада.
	И дирех слово, дето мъката да вае,
	из чуждите творби се ровех без досада
	с надежда, че оттам над мен ще заиграе
	живителният дъжд след жегата на ада.
		Ала духът — дете на майката природа —
	от сухата наука-мащеха избяга,
	та всички чужди стъпки спираха пред входа
	и натежал от думи, аз мълчах на прага.
		Тогава мойта Муза всичко разреши:
		„В сърцето си се взри, глупецо, и пиши!“
P$
