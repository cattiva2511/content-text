P>
	Та каква е поуката? Ездачо, чети!
	Щом нощта е дълбока и пътеките — в мрак,
	на дружина ли случиш, късметлия си ти,
	но лентяя не чакай като сетен глупак.
	Знай: до адския жупел и до трона от плам
	онзи пръв ще пристигне, който тръгнал е сам.

	Бели пръсти се вкопчват в опнатите юзди,
	свличат острата шпора от ботуша обут,
	нежни устни оставят върху меча следи,
	сладки шепоти мамят: „Отдъхни в моя скут!“
	До огнището вехне всеки порив голям;
	Онзи пръв ще пристигне, който тръгнал е сам.

	Може лошо да паднеш, ала падаш и — край,
	падаш сам и за нищо никой друг не виниш,
	а целта ако стигнеш, твой е лъвският пай
	от сребро или слава — там е плячката, виж!
	Всички земни богатства онзи взима до драм,
	който пръв е пристигнал, щото тръгнал е сам.

	Тъй че винаги с помощ и с подкрепа живей,
	подкрепен от приятел, подпомогнат от свой,
	и безбожната тази моя песен си пей:
	негов нека ловът е, а пък уловът — твой!
	Победиш ли, от всички отречи се без срам —
	онзи пръв ще пристигне, който стигнал е сам
P$
