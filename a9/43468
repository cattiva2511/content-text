	[* В Изданието на „Обсидиан“ е допусната грешка — стихотворението е озаглавено „На Силвия“. Името на лирическата _Дама на сърцето_ в поезията на Бен Джонсън е _Силия_ (_Celia_), съответно оригиналното заглавие е _„To Celia“_. Затова си позволих да коригирам името. — Бел. NomaD.]
P>
	С очите си вдигни наздравица за мен —
		с очи ще пия твойта красота.
	Или една целувка в чашата си скрий —
		не ще потърся вино до смъртта.
	Дълбока жажда в мен расте от ден на ден.
		Божествена напитка иска тя.
	Но твойта сладост аз не бих сменил дори
		на Зевсовия сок за сладостта.

	От ароматни рози сплетох ти венец.
		Във твоя чест бе тоя дар богат,
	а и във негова — че щом го носиш ти,
		той винаги ще бъде свеж и млад.
	Но ти с дъха си само като с лек ветрец
		докосна го и мигом прати го назад,
	и оттогава той ухае и цъфти
		със твоето ухание и цвят.
P$
