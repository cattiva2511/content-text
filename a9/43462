P>
	Ела, о сън, як възел на покоя,
	дом на ума, за мъката балсам,
	богатство в бедността, прохлада в зноя,
	строг съдник между малък и голям;
	със своя щит спаси ме от безброя
	стрели на скръб, не ме оставяй сам;
	о, усмири в душата ми двубоя —
	и аз най-щедър откуп ще ти дам.
		Вземи тогаз възглавките ми меки,
	леглото сладко, тихия ми кът,
	венеца розов, мислите нелеки —
	и ако те не те задоволят,
		не се гневи — у мен ще видиш ти
		най-жив ликът на Стела да блести.
P$
