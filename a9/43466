P>
	След всичко туй смъртта жадувам аз:
	видях честта родена в нищета,
	нищожеството — с накит от елмаз
	и верността — в неверните уста,
	и почестите златни — в безразбор,
	и момината чистота — на търг,
	и славата — превърната в позор,
	и силата — подбита от недъг,
	и на изкуството езика — спрян,
	и глупостта — в надзор над сръчността,
	и простичката правда — с глас презрян,
	и добротата — пленник на злостта.

	От всичко туй да бягам съм готов,
	но кой ще брани моята любов?
P$
