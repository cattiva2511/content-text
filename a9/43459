P>
	Аз огън съм, любимата ми — лед.
		Но как тогава този неин студ
		не се топи от пламъка ми клет,
		а става все по-твърд и все по-лют.
	И как тогава моят пламък луд
		не стихва от сърдечния й мраз,
		та аз горя, от своя блян нечут,
		и мойта жар нараства всеки час?
	О, що за чудо — в смут се питам аз —
		от огъня да се втвърди ледът,
		а този лед, по-хладен от елмаз,
		на огъня да дава мощ и плът?
	Такава сила има любовта,
		че в миг променя хода на света.
P$
