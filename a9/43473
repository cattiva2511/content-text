P>
	Аз сякаш зърнах своята светица,
		от гроба вдигната — Алкеста съща,
		която Зевсовият син ми връща,
		макар с лице по-бледо от свещица,
	след раждането като мъченица
		пречистена от църквата могъща —
		тъй, вярвам, взорът ми ще я прегръща
		в чертога на небесната царица.
	Дойде неопетнена, в бяла дреха,
		забулена, но моят дух я зърна
		в лъчи от обич, благост и утеха
	и аз се наклоних да я прегърна,
		но се събудих и ми я отнеха
		и о, денят изгрял нощта ми върна.
P$
