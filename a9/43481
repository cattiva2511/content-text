P>
	На монахинята не й е болно
	от туй, че е натясно в манастира;
	школарят в свойта крепост се прибира
	безропотно; момичето доволно
	чекръка си върти и как охолно
	пчелицата, пребродила ефира,
	в едно цветче със часове се свира.
	Затворът, в който влизаш драговолно,
	не е затвор. И затова с отрада
	на нивицата скромна на сонета
	се трудих и в блаженство, и в несрета —
	честит, ако за миг даря наслада
	на оня, който, ширните полета
	пребродил, за почивка с мен присяда.
P$
