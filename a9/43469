P>
	Не сляп, а глух е богът Купидон,
		щом толкоз ме намрази
				онази,
	която в моето сърце запази
		високия си трон.
	Речта ми, сигурен съм, беше сладка
		и всяка фраза гладка
	се мереше с най-опитната хватка
		на някой млад самец
	на Аполон под златния венец.

	Но както и да смятам и да гледам,
		аз виждам — мойта мила
			добре е преценила
	стоте ми бели косми ред по редом,
	годините — четирисет и седем,
		шкембето — планина могъща,
		която трудно се прегръща,
	лика ми каменист, насечен вредом.
	И всичко туй, провряло се в очите,
		съвсем й е запушило ушите.
P$
