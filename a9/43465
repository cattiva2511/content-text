P>
	От най-прекрасните създания потомство ний желаем,
	та розата на красотата никога да не изтлее,
	но ако с времето по-зрелият си тръгва неспасяем,
	в наследника му нежен споменът остава да живее.
	Ала обручен с блясъка на собствените свои взори,
	ти храниш свойта светлина със същностното си гориво,
	като превръщаш в пустоши най-плодородните простори
	и враг на себе си, наказваш себе си немилостиво.
	Ти, който на света си сам сега украсата най-млада
	и си единствен вестовой на пъстро пролетно цъфтене,
	погребваш още в пъпката й собствената си наслада
	и, нежен грубиян, прахосваш при самото си пестене.

	Смили се над света, защото алчност е да присвоиш
	за себе си и гроба туй, което на света дължиш.
P$
