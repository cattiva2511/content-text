P>
	Стопанствата са кратери прогизнали
	под калните откоси на бърдата.
	Ако не брули вятър, дъжд вали
	и даже да заключите вратата,
	постелите просмуква тоя, оня
	съня раздрусва в яката му броня.

	Помежду времето и канарите
	стопаните поддържат топлинка.
	На костеливи крави гърбовете,
	прасета върху тънички крачка
	крепят небето, газят туй, което
	ще смаже и бърдата, и полето.

	През вихри и мъгли вървят посърнали
	изронени била — случайни гости.
	Това, което унижава хълмите,
	отгледа дързостта на кръв и кости,
	сокола метна върху злите хали
	и в пустошта лисицата запали.
P$
