P>
		Така е, на духа е длъжен взорът
	да служи, на небесния му трон.
	Които тази висша власт оспорят,
	за своя бунт ще заплатят със стон.
		Да, вярно е, лъкът на Купидон
	е идол, който на глупците хорът
	все тъй ще тачи с нечестив поклон,
	додето всички църкви се затворят.
		Да, божията красота е чест,
	а земната е нейна сянка слаба,
	неустойчива в тленната си смес.
	Да, ний сме гости тук и духом трябва
		да дирим пак на своя дом предела.
		Така е, знам, но аз обичам Стела.
P$
