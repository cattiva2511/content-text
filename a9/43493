	[* _La figlia che piange_ — момичето, което плаче (ит.).]
P>
E>
P>
	O quam te memorem virgo**…
	[** _О quam te memorem virgo_ — О, как бих те помнил, дево (лат.).]
P$
E$

	Горе, над най-високото стъпало,
	облегната на мраморната ваза остани,
	тъчи, тъчи в косите свои слънцето огряло,
	цветята притисни в гръдта си с болна изненада,
	хвърли ги на земята и се обърни
	с обидата, която в погледа ти страда,
	но пак тъчи, тъчи в косите слънцето огряло.

	Така бих искал той да си върви,
	така — тя да остане там и да скърби,
	така — да я напусне той,
	както душа напуска тялото ранено,
	както умът — плътта употребена.
	Тогава бих намерил сам
	някакъв начин лек и сръчно мой,
	който и двамата да разберем —
	като усмивка и ръкуване — уж прям, но не съвсем.

	Тя се извърна, ала есента запали
	въображението ми за много дни,
	за много дни и много часове.
	Косите по ръцете й, в ръцете — цветове!
	До днес се чудя как са се събрали.
	Би трябвало да ми убегне жест или извивка.
	Такива размисли превръщат в съсипни
	среднощния покой и обедната ми почивка.
P$
