P>
#	На едного, който пишеше дълги епитафии

	Епитафиите ти във грях ни вкарват:
	толкова неща ни казват те,
	че полвината от тях не ни се вярват,
	другата пък — кой да я чете?


#	Двустишие над леговището му

	Животът за това е, щем не щем —
	да правим планове и да умрем.


#	Епиграма

	Блъскай глава, ум да ти дойде викай.
	Но как да дойде — вътре няма никой!


#	Френска епиграма

	Признавам, драги, няма как —
	всеки поет е и глупак,
	но знам по теб, че за късмет
	всеки глупак не е поет.


#	Епитафия

	Тук праведният Г.* лежи.
	[* Г. — Джон Гей, поет и близък приятел на Поуп.]
	Където и да се обърне,
	неправди срещна и лъжи
	и сто на сто не ще се върне.
P$
