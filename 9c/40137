P>
	Сега се питам с пълна откровеност
	защо не съм поискал да блестя,
	а към това изпитвах странна леност
	дори в годините на младостта

	Ленив, не вдигнах нокти настървени,
	когато измежду малцина чух
	да пляска със крилете си над мене
	на случая щастлив светият дух.

	Сега ви казвам с пълна откровеност,
	че не от ум и от морал висок
	останах редник аз, ами от леност.
	А нея може би я праща Бог…
@@	1968
P$
