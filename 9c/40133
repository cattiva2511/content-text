P>
	Балканът не изневерява
	и днеска на хайдушката си слава.
	Из дебрите си неми
	укрива някоя легенда
	и щом настане време,
	изпраща я да се сражава.
	Сега часът настава
	на тази за ковчежника на полка.
	На Шипка бил ранен
	през паметния трети ден
	и рухвайки от смъртна болка,
	той разпилял жълтиците на полка.
	И от носилката навън
	по камъните и пръстта
	на тихи капки падала кръвта,
	а пък парите — с властен звън.
	По нишка
	от кръвта войнишка
	в окопите към лазарета
	засветил наниз от жълтици
	из необстрелвани полета.
	И опълченци и войници
	могли, без турците да ги убият,
	да сбират воденици и чифлици
	и в раници да ги укрият.
	Могли съвсем без риск.
	Но неподвижни като обелиск
	стоели те,
	притиснали приклад о рамо.
	Сновяла край парите само
	синевината отразена.

	България била спасена…
@@	1967
P$
