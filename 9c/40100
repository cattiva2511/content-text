P>
	С мойте мисли надалече
	нямаше да стигна пак,
	но добре, че ги отвлече
	преминаващия влак.
	От един вагон за майки
	ми се мярна гола гръд,
	млада, кимна ми, играейки
	в ритъм някакъв от плът.

	И пое го маранята,
	дето тромаво пълзи —
	като луда се замята
	между сините лози.

	В ябълката започуква
	цвят о цвят като звънче.
	Сока, който ги разпуква,
	в мен усетих да тече.

	И загуби се сред гърмел
	туй видение от плът.
	Ненапразно е закърмен —
	от чия ли гръд — светът…
@@	1969
P$
