P>
	Не нося книга за из път,
	чета самите канари.
	Прелиства ги течението
	на вятъра и на реката.
	Безкраен вой
	на войнстваща безплодност,
	тътнеж на копия и боздугани,
	и корени — умиращи войници,
	за сбогом стискат шепа пръст.
	Да, шепа пръст върху скалите,
	това е цялото ни земно чудо.
	Превръща се на папрати и борове,
	на цветове и аромати
	и най-подир дори на мисъл.
	И тая мисъл вече знае
	как мъчно тържествува чудото,
	разкъсвано в самите корени
	от напора на сивата безплодност.
@@	1969
P$
