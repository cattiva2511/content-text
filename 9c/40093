P>
	Каква е тая лятна пещ, Природо?
	Четиресет и два по Целзий,
	когато плазмата ни се разпада,
	а въздухът пулсира като плазма.
	Нали сме ти деца рождени,
	а като мащеха ни хвърляш
	в пещта на вещица стръвница.
	След малко камъните, от които
	пещта й е скрепена,
	и те ще се превърнат в магма.
	Аха, това е и целта ти —
	планетата отново
	да стане каша огнена.
	Надяваш се, че следващия път,
	когато магмата застине,
	ще се покаже от блатата
	по-сполучлива мислеща тръстика?

	Слънцето спряло, сърдито пече…
@@	2000
P$
