P>
	Обичам жените, които изневеряват
	за първи път или рядко —
	в обятията ми за дълго остават,
	макар да са били там за кратко.

	Никоя не иска да ме отнеме
	от приятели,
		от дом,
			от несвършена книга.
	Дори за малкото отделено време
	ми заплащат от своето,
		което по не им стига.

	Отдавайки ми се всеотдайно,
	не очакват друга награда
	освен причастието си обичайно
	с нафората
		на фъстъците и шоколада.

	Изгризват набързо минутите сладки
	и си тръгват
		с чанти-шишарки под мишници.
	Симпатичните белки и златки
	в гората, гъмжаща от хищници.
@@	1971
P$
