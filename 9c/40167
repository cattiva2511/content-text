P>
	Двегодишен,
		ти взе молива
	и на стаята
		по стените
	със ръчичка нетърпелива
	дръпна
		линии
			страховити.
	С кръстове и с колела
	ти задраска
		труда на архитекта,
	който с изпотени очила
	е създавал
		на тоя дом проекта.
	По гардеробното лустро
	атомни
		орбити
			плъзнаха,
	просто мебелното изкуство
	вдигнаха
		те
		във въздуха.
	Ала най-тежко бедствие
	книгите преживяха —
	беззащитни
		пред твойто нашествие,
	белите си
		знамена
			развяха
	Ти задраска тия,
		които четеме
	и навярно
		полека-лека
	би се справил
		след време
	с цялата библиотека.

	Нека стане
		чертата ти права,
	когото искаш
		задрасквай тогава!
@@	1963
P$
