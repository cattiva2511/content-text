P>
	Добри деца на майката природа,
	злодумници не могат да рекат,
	че нищо не сме сторили в угода
	на майка си да предоставим кът.

	Подслон в града и ползване на душа
	на градския фонтан не ни тежи,
	напротив, даже ако има суша,
	цистерна идва да я освежи.

	Дори две дървени игли-тополи
	за нейното любимо плетиво
	в небесносиньо гранче сме заболи —
	да си плете сред свое общество.

	А с други баби седне ли на плетки
	край лилиите, ще се наслади
	на старогръцките си статуетки,
	огледани във езерни води.

	И още със какви ли не изкуства
	да я пленим си даваме труда,
	обаче тя пак най-добре се чувства
	във старческия дом извън града.
@@	1986
P$
