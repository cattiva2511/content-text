P>
	Земята се върти. Наверно,
	за да узрее равномерно.
	Изсъхваха през хиляди години
	стъблата от религии
	и клоновете от доктрини,
	ала земята — ябълка грамадна —
	не се откъсна и не падна.
	Сега се вижда, че не е била
	тя плод на тия клони и стъбла,
	а върху нея те увити
	паразити.

	Изсъхналите клонки падат
	и ябълката просветлява.
	Не казвам,
	че плодът ще бъде сладък,
	но сигурен съм, че узрява…
@@	1970
P$
