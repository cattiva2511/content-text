P>
	Три хиляди думи френски.
	Стига толкова.
	Малко почивка.
	Искам да кажа нещо на български.
	Отде да почна? Да, оттам.
	Вий спомняте ли си, мадам,
	ония времена, за вас
	неразабираеми и страшни,
	когато влизахме във клас
	и ние, примерните, без домашни?
	Защото си подготвяхме дома
	агитките, събранията, речите.
	Отчаяна, вий се прибирахте сама
	в учителската стая, да не пречите.
	В подземието й тогава
	историята ви затвори като слаби,
	а ний надхвърляхме
		по власт
			и слава
	чак околийските мащаби.
	И днес, завърна ли се в бащин дом,
	познати казват ми: „Здравей, Учком“.
	А аз през отпуската там
	седя над речника превит.

	Вий спомняте ли си, мадам,
	на френски как се казва:
	„Ний сме квит“…
@@	1967
P$
