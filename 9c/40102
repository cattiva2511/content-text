P>
	Не се оженва — да е независим.
	Седим по вещи и по куфари,
	но не на път се чувстваме,
	а във чакалня.
	Върху стената с хиляди пиявици
	вкусът на бояджията пълзи.
	Бутилките разменят празни тостове
	с краката на железния креват.
	И тук долитат женски длани,
	но скоро с нервно пърхане
	отправят се към други стрехи.
	Да, независимост, но показна,
	защото той не знае
	действителната где е скрита.
	Умеят дланите на нашите жени,
	докосвайки се до покривки евтини
	и до пердета с меки тонове,
	и до челата ни, когато боледуваме,
	да скрият от очите хорски
	това, че скъпо сме платили,
	и заедно със тях,
	за свойта независимост…
@@	1969
P$
