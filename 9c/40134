P>
	Останалите — другаде.
	А него го е вързала
	съдбата във радиовъзела.
	Далече някъде изготвят се програмите —
	от смешките до драмите,
	а той ги само препредава.
	Харесват ли му или не,
	въпрос не става.
	Но и да иска даже,
	не може да им каже:
	на електроните потока
	се движи само в негова посока,
	а не потича никога назад —
	на мощностите в тайнствения свят.
	И посред уреди човека
	от ден на ден полека-лека
	самият става на реле.
	Реле, което не работи зле,
	реле, което регулира
	с еднакво безразличие
	звъна на лира и секира.
	А помниш ли,
	седяхме с тебе на един
	разклатен като всички чин —
	на лявата редица втория.
	Когато в часовете по история
	ни препредаваха трагедиите человешки,
	чинът започваше по-яростно да пука,
	чинът започваше отчаян да писука
	под напора на нашите мечти младежки
	да можем да изправим
	всички грешки,
	извършени на нашата планета.

	Тогава още нямаше релета…
@@	1967
P$
