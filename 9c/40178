P>
	Нефта какво е? Камък?
	Плазма? Или потиснат свят,
	който сдържа яростния си пламък?
	Тъмен е,
	като собствения си цвят.

	Тока какво е? Учителят се мотае —
	то било някакъв си поток.
	Не може да каже „Господ го знае“,
	защото ние сме негов създател бог.

	Любовта какво е? От Адам и от Ева
	смисъл за човешките същества?
	Да, но тия същества тя ги зачева.
	Може ли смисъл да бъде това?

	Поезията какво е? Нима кантонера,
	който в подобни мъгли
	излиза, та пътя с фенера
	от бледи думи да осветли?

	Четири неща потребни.
	За разбиране тъмни. Нелесни.


	Останалите неща са дребни
	и се стремят да станат известни.
@@	1970
P$
