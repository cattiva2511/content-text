P>
	Ний заседаваме,
	ний заседаваме,
	ний на живота форми даваме,
	а той във тях не се побира —
	в действителност той нас формира.
	И всичко както е вървяло,
	тъй продължава да върви:
	не толкоз черно
	и не толкоз бяло,
	като младежките
	или като старешките
	глави.
	Прогресът бавно
	побеждава —
	природата му явно
	е такава.
	И аз като прогреса и стандарта
	съм бавен, но не се коря
	и не залагам никога на карта,
	та тържеството си да ускоря.
	Едно се радвам само,
	че не се забави,
	а го научих още млад:
	ръката ми да може
	нещичко да прави
	и да обичам някого на тоя свят.
@@	1967
P$
