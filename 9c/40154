P>
	Повишено внимание — такава тревога
	се даваше често в нашта страна.
	Ще я опиша, доколкото мога,
	защото и това беше война.

	Повишено внимание — сигналът бе кратък,
	а не проточен сиренен вой,
	защото обикновено нейде оттатък —
	зад границите ни пламваше бой.

	Върху други се изсипваха удари мощни,
	но да бъдем готови и по наште места.
	Тогава Шекспир не беше ми казал още,
	че всичкото е в готовността.

	Но остана ми от ония времена строги
	все пак едно непреходно познание:
	ако на големите се полагат тревоги,
	на малките — повишено внимание…
@@	1976
P$
