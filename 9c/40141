P>
	Ти побеждаваш, побеждаваш,
	ти в своя образ въплътяваш
	безплътната,
	но все желана свобода.
	Народът ти е казал: „Да!“.
	Той най-напред
	го казва мълчаливо.
	После живо.
	После диво.
	Додето най-подир,
	при пълната победа,
	тоз, който отдалече гледа,
	ще каже, че не те подхвърлят длани
	а викове, от свобода пияни.

	Подир триумфа тишината
	заспива
	под калъфите на знамената.
	Но скоро като стар съпруг
	долавяш ти присъствие на друг. —
	Безплътната,
	но все желана свобода
	на другиго безмълвно казва: „Да!“.
	Зачева се борбата срещу теб.
	Не ставай от това свиреп.
	Не можеш нищо да им сториш.
	Не ги кори.
	Не им мъсти.
	Едничко ти остава: да се бориш
	със себе си и ти.
@@	1968
P$
