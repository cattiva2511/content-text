P>
	Свенлив, библейският писател е написал
	така: „И той тогава я позна“.
	Разбирам го, но туй не е най-точен смисъл
	за близостта на мъж и на жена.

	Познах, че любовта се прави просто с радост,
	когато тръпките на твоя смях
	отърсваха плода на зрялата ти сладост,
	но тебе не, тогава не познах.

	Когато после мъката си ми изплака,
	едва тогава тоя миг дойде
	с кафето тъмно, досгъстявано от мрака
	на спуснатото през деня перде.

	Макар през масата, по-плътно от одеве
	до тебе аз се доближих така,
	Адамовците както рядко правят с Еви:
	облечена, целунах ти ръка.
@@	1982
P$
