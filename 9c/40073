P>
	Тоя камион трябва да го догоня
	и да го задмина, Господи мой.
	С кротки добичета натоварен е камиона.
	Те мълчат, а така вие той!

	В кланицата ги кара. Нямам утеха
	за кратковременния си смут.
	Тая утеха времената ми я отнеха —
	никой не е купил тия волове за труд.

	Не отиват да орат нивите, нито градините,
	нито да вършеят, а на скотобой —
	тежката работа сега я вършат машините.
	Включително и предсмъртния вой.
@@	1975
P$
