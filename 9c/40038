E>
	Мисленето е най-нездравословното нещо на света и хората умират от него, както и от която и да е друга болест.
@	Оскар Уайлд
E$


>	I
	{img:pametnik.png}


	Убиха го дискретно и го погребаха триумфално, за да не изглежда, че са го убили. Чиста работа!

	* * *

	Власт, която не лази пред друга, за да умре на власт — умира от власт.

	* * *

	Няма власт по-велика от тази, откърмила народа с вяра, че е творец на съдбата си.

	* * *

	Той видя в него своя залез, виждайки в себе си неговия.

	* * *

	Един европейски народ, измежду многото задължения, които имал спрямо другите народи, влизало и това — същите никога да не разберат, че имат работа с такъв народ.

	* * *

	Властва не защото го искат отвътре, а защото е наложен отвън.

	* * *

	Няма експлоатация по-печеливша от тази — да експлоатираш мозъка на човека срещу човечеството.

	* * *

	Ако работим, за да живеем, а не живеем, за да ни работят — светът няма да е пирамида.

	* * *

	Щом днес от името на доброто говори злото — то за неговото утре се иска много повече зло.

	* * *

	Задължени сме, че ни осмислят в безсмислието.

	* * *

	Туй се казва жест! Да се прави всичко в името на човека — за неговото зомбиране.

	* * *

	Съществува като изчезнал.

	* * *

	За да върви светът нагоре, той трябва да бъде и свят надолу. Иначе се губи диалектиката.

	* * *

	Щом системата е такава, че за да я бъде, нас не трябва да ни има — тогава защо изобщо сме дошли?

	* * *

	Депутат, избран от народа, най-ласкаво разговарял със свои избиратели на площада, относно пътя към по-доброто им настояще, за сметка на бъдещето им.

	* * *

	Внимавай! Всяка истина въоръжава и води до непредсказуемост. А това е нецелесъобразно — ставаш неуправляем!

	* * *

	Магията на ораторското изкуство: Когато говориш от името на Юда — да ти казват, че говориш от името на Месия.

	* * *

	Цедят те, за да те оценят, че си ценен — докато те изцедят.

	* * *

	За да намериш себе си във времето, моля те — не докарвай до истерия жената в него.

	* * *

	Народът знае, че положението му е лошо — но народът не знае, че това е най-доброто му положение.

	* * *

	Дръзнал да търси смисъла и в най-голямата си робия, и го глобили, затова че го намерил в себе си.

	* * *

	Ако човек в действията си е по-малко склонен към саможертва в името на хората — то същият много по-малко би станал жертва на самите тях.

	* * *

	Пропастта между писатели и народ е не по-малка от тази между управници и народ.

	* * *

	Властта тъй флиртува с престъпниците, че човек неволно започва да им завижда, задето и той не е станал такъв.

	* * *

	На всеки връх си под връх, а под всеки връх — върхът!

	* * *

	Историята неведнъж е доказвала, че там, където има силна обществена мисъл — там за върховния умисъл живот няма.

	* * *

	Непростимо е, че и най-малкото, което ни е останало, за да бъдем хора — всъщност го притежават други.

	* * *

	Крият факти от историята им — духа им да убият.

	* * *

	Разумът е с белезници от престъпленията си.

	* * *

	Човек е свободен да лавира в агонията си.

	* * *

	Природните бедствия са добре дошли за някои хора.

	* * *

	Само един слепец може да напише „Изгубеният рай“.

	* * *

	Стане ли романът на Оруел „1984“ актуален, ще бъде твърде късно…

	* * *

	Плащат си с нашите пари за техните грехове.

	* * *

	Тоталната синтетика убива и последната естественост.

	* * *

	Бизнесът със смъртта е без конкуренция.

	* * *

	Щом растежът на човечеството е лимитиран, то гаврата с човека няма лимит.

	* * *

	Паметта за героите ни се осквернява — да не би да ги повторим.

	* * *

	Пирамидите на фараоните не говорят за безсмъртието им.

	* * *

	Дотам не може без власт, че и в отвъдното да е на власт.

	* * *

	Безумието на Рим е в неговото очарование.

	* * *

	Всеки ред от хаос има предел — отново да настъпи хаос.

	* * *

	Във времето на узаконеното варварство е незаконно да протестираш.

	* * *

	Постоянно твърди, че има чиста и неопетнена съвест — като рогоносец да я носи.

	* * *

	Клеопатра се е сношавала с робите си. След което ги е убивала от завист заради славата им.

	* * *

	Изкуството е като жената. Трябва да му се отдадеш изцяло.

	* * *

	Невъзможно е да го насилват повече. Чувства се мазохист.

	* * *

	Ако олигархията е предсказуема, няма да е тя.

	* * *

	Той е лишен от индивидуалност. От нищо не е лишен.

	* * *

	Този народ за нищо го нямат, задето той ги няма за нищо.

	* * *

	Външният вид много лъже, но това не е достатъчно. Той ги лъже и с вътрешния си вид.

	* * *

	Стилистиката му е блестяща в жаргона си.



	От затвора можеш да избягаш, но от затвора на живота — никога!

	* * *

	Робите на древния Рим са господари спрямо тези от сегашния.

	* * *

	Литературата е памет на безпаметните поколения.

	* * *

	За да кориш един човек, трябва да го превъзхождаш. Иначе си лумпен!

	* * *

	Още с влизането си в литературата, той излезе от нея.

	* * *

	Земята е неизчерпаема в изчерпването си на живот.

	* * *

	Стига си искал! Разбирам много да имаш, а ти нищо нямаш.

	* * *

	Над един милион българи били в чужбина. А останалите, да не би да са в родината си?

	* * *

	Фалшът в изкуството е тъй фино наложен, че не можеш да го осъдиш.

	* * *

	Бялата мафия е по-страшна от криминалната. За нея си плащаш да те убие.

	* * *

	В основата на бъдещето стои миналото. Оттук и настоящето…

	* * *

	Подсъзнанието в човека го е превърнало в най-големия му роб.

	* * *

	Триумфират, умирайки.

	* * *

	Човек гордо следва земния си път. По друга орбита.

	* * *

	Измамата да повярваш, че не си измамен, те прави спокоен.

	* * *

	Излизат от търпението си, че не мога да изляза от моето.

	* * *

	Най-хубавото на самотата е, че винаги ти осигурява компания.

	* * *

	Чудят се как да ни заробят? Оттук и ценността ни.

	* * *

	Светът се управлява от духовни лица. Материалното в нас да пребъде.

	* * *

	И Сенека да ти е учител — щом си Нерон…

	* * *

	Завиждам на себе си. Винаги са ме мразили.

	* * *

	Най-страшно е да си неосъзнат бездарник.

	* * *

	По-скоро ще изчезнем като народ, отколкото като завист.

	* * *

	Ако прогледнеш повече, отколкото виждаш, пак нищо не си видял.

	* * *

	Жестокостите на миналото са нещо като спаринг-партньор на идващите.

	* * *

	Ако в гражданския живот имахме войнския си дух, сега този живот нямаше да е бомбардиран.

	* * *

	Технотронната ера е безукорна в заличаването ни.

	* * *

	Незабележимите имат най-много белези, задето не ги забелязват.

	* * *

	Не пада нивото на предателството. Конкурират се за него.

	* * *

	Неразположени са ако не разполагат с нас.

	* * *

	Приравняват го със себе си — да не би да изпъкне.

	* * *

	Никой не рискува да не слага презерватив, за да не хване СПИН — сякаш ако сложи, има гаранция да не хване.

	* * *

	Разколът в църквата се обслужва от този в обществото ни.

	* * *

	Ако социалните антиподи имат общи занимания в сферата на духа — те се изравняват.

	* * *

	Той нямаше правилен живот и стана писател. Съвсем да го няма.



	Сатирата няма смисъл, щом светът става все по-лош. Да, но по тази логика и другите изкуства се обезсмислят.

	* * *

	Дотам е велик, че да може и без разум.

	* * *

	Сатирата е гневно отрицание на упадъка в човека.

	* * *

	Очите на безочието нямат очи.

	* * *

	Ако цените не растяха повече от заплатите — губят смисъла си.

	* * *

	Повечето партии съществуват, за да си мислим, че статуквото може да се промени.

	* * *

	Политиката е вид интелектуална дейност на хора, имитиращи интелект в нея.

	* * *

	Мярката им за ценност в изкуството ги осъжда.

	* * *

	Как да се наложи в изкуството при толкова много наложени и да не ги изложи?

	* * *

	Бездарниците в изкуството се изравняват с криминалните престъпници по ползата от вредата им.

	* * *

	Възмездието за бедите ни наближава най-вече от това, че искат да ни обезверят в него.

	* * *

	Как да са единни? — щом за тяхна сметка са далеч по-добре в единството си други.

	* * *

	Начинът, по който ги възстановяват, след като ги разрушат, е далеч по-разрушителен.

	* * *

	Тъй краде, че да не бие на очи. Толкова е акуратен!

	* * *

	С пародията си на общественик минава и за писател.

	* * *

	Художественото слово е в опасност. Може да въздейства.

	* * *

	Парите като универсална ценност не могат да не оправдаят доверието към тях, като най-завоалирана форма на робство.

	* * *

	Новата ера е тъй непредсказуема в своята динамика, че би объркала и прогнозата на тези, които са я програмирали.

	* * *

	Все пак между народ и политици има колегиалност. Те са не по-малки пионки от нас.

	* * *

	Борбата срещу наркотрафика е по-скоро битка за него.



	Ако са ти инсценирали смъртта — като труп да те използват — по-добре е да си наистина такъв.

	* * *

	Над властта на безвластието няма власт.

	* * *

	Зад всеки диктатор стои по-голям.

	* * *

	Дълбоката мисъл изолира твореца. По него да се равняват.

	* * *

	Откриват се нови работни места за закриването на нацията.

	* * *

	От неравновесието на другите винаги са в равновесие.

	* * *

	Литературата е най-висшето изкуство и от начина, по който се унищожава.

	* * *

	Откакто националните култури се разрушават за сметка на една, за тях се говори най-много с перспектива.

	* * *

	В литературата не си ли на средно ниво — си никой! Пък и колкото да си над него.

	* * *

	В някои телевизии се канят хора, нямащи какво да кажат, за да се докажат.

	* * *

	Смята се за мастит литератор повече от средата, която го прави такъв, а не че е станал подобен, сам по себе си въпреки нея.

	* * *

	Откакто никой не обича лидерите, всеки се стреми към лидерство.

	* * *

	Като гена им няма никъде и затова са за никъде.

	* * *

	Сатирата е дотам сериозна като изкуство — дори само затуй че я премълчават.

	* * *

	С протекция на работа, само дето себе си не може да наложи.

	* * *

	Варварските народи винаги са имали силен гръб, като алиби за варварството им.

	* * *

	Щом стреляш по невинни и пускаш музика на Вагнер — славата е само твоя — ставаш предтеча на авангардизма в убийството.

	* * *

	Най-голямото омерзение за човека е да се самоубие, затова че няма пари и за погребение.

	* * *

	За мъките от писането не си струва завистта. Но за завистта от него си струва мъката.

	* * *

	Корупцията семейство храни. И това е най-голямото Ӝ оправдание.

	* * *

	Вътрешният му вид и външният говорят заедно. С нищожеството си.

	* * *

	Няма незаменими хора, затова че има несменяеми.

	* * *

	Самоиздръжката на читалищата е узаконена форма на изнемогването им.

	* * *

	От дискриминирането му спрямо друг, най-много печели трети.

	* * *

	Някои хора живеят за литературата, други да живеят от нея.

	* * *

	Никой народ не е застрахован да не бъде подложен на геноцид по нечия заръка.

	* * *

	Ако изкуството не беше за избрани хора, нямаше да има толкова случайни в него.

	* * *

	Едно време хората са умирали за идеите си — а сега от роботизирането си.

	* * *

	Ъгълът, от който гледаш, е нулев спрямо този, от който те гледат.

	* * *

	Да бъдеш на „ти“ със себе си етично ли е? — щом изважда другите от равновесие.

	* * *

	Не армията прави пълководеца, а той нея.

	* * *

	Единица мярка за човек: Човек върху човека.

	* * *

	Великото е в малкото. Щом голямото в него е невидимо.

	* * *

	Всеки бяга от сатирика, въпреки че споделя идеите му.

	* * *

	Заетостта на таланта с творбите си е губеща спрямо тази на бездарника с властта си.

	* * *

	Генетичният експеримент, на който са подложени, е изход за тях — издигайки авторитета на създателя.

	* * *

	Егоизмът ги обединява, да не са солидарни помежду си.

	* * *

	Природата е неблагосклонна към сатирика. Много рядко му дава правото да се роди такъв.

	* * *

	Без себе си по ще можем, но без камери…

	* * *

	Известността му идва най-малко от творбите му. И се опива от това.

	* * *

	Японците са по християни от нас, въпреки че са будисти. Ами ако бяха християни?…

	* * *

	В днешно време е лудост да си писател. Но още по-голяма лудост е да не продължиш да си.

	* * *

	Преситени са от ненасищането си да акумулират злото.

	* * *

	Как да избегнем божието отмъщение? Най-малко се стряскаме да сме престъпни все повече посвоему.

	* * *

	Най-цивилизованата престъпност е узаконената.

	* * *

	От добротата си по можеш да станеш лош, отколкото от лошотията си — добър.

	* * *

	От една страна хората не се раждат равни, а от друга — никой не иска да го превъзхождаш. Загадката остава.



	Чувството му за малоценност го краси. Иначе ако и това няма — човек без чувства накъде? За никъде!

	* * *

	С многото си празници, само дето не празнуват и унищожението си.

	* * *

	Лицето на историята е с присадено лице.

	* * *

	Всяко следващо зло ясно ще говори, че въпреки съпротивата на доброто, абсурд е да не стане.

	* * *

	Щом свободата на словото е безценна в апогея си, въпреки че ми спират нещата — значи толкова ми струват нещата.

	* * *

	Завистта от някой би се изгубила от съжалението от него.

	* * *

	Мозъкът на новото време — безмозъчните дейности.

	* * *

	Свободен е. Не зависи от себе си.

	* * *

	Системата е всеки да работи другия, че да сме изработени за нея.

	* * *

	Самоубийците в живота са много по-смели от терористите. На тях им идва отвътре.

	* * *

	Излезеш ли от контрола на олигархията — ти си олигархията!

	* * *

	Недопустимо е да не се води по другите — отличава се.

	* * *

	Хора от всички страни, моля ви — антагонизирайте се!

	* * *

	Ако елитът се контролира както нас, бих повярвал, че моралът не е двоен.

	* * *

	Нищо че Историята ги отрича — щом те не се отричат.

	* * *

	Понастоящем светът е плод на най-голямата мистификация, откакто се помни.

	* * *

	Откакто светът става все по-женски за нас — свръхбогатите си предават наследството само по мъжка линия.

	* * *

	Няма да им се размине единствено след смъртта им.

	* * *

	Откакто не могат да го използват, сън не ги хваща — затуй че те са употребените.

	* * *

	Омразата между българите, като обратен знак на еврейската солидарност, ги прави пълни господари на унищожението си.

	* * *

	Същността му е да е изпразнен от нея.

	* * *

	Владееш ли света, по-завладян си.

	* * *

	Лансират го, не че е писател, а е станал такъв, щото го лансират.

	* * *

	Всеки народ си заслужава литературата, въпреки че не всяка литература си заслужава народа.

	* * *

	Тези, които си мислят, че стоят над нещата, не се и замислят, че нещата не търпят надзиратели.

	* * *

	Безграничен е пределът на нищожеството му.

	* * *

	Обвиняват ме, че творчески не се съобразявам с масовия вкус. Сякаш той не е лишен от вкус.

	* * *

	Бъдещето на затворите е гарантирано от малките престъпници в тях.

	* * *

	Глобализмът ни освобождава от опеката на държавата — безкрайно повече да си плащаме — затова че сме негови.

	* * *

	Един път да не тръгна срещу себе си и всички са срещу мен.

	* * *

	Ако светът не беше под похлупак, щяхме да се гордеем със зрението си.

	* * *

	В армията на бездарниците всеки е пълководец.

	* * *

	Войната е спасение за хората. Извън нея помежду си повече се избиват.

	* * *

	Тя ми каза: „Ти ми принадлежиш!“ Е, как да Ӝ вярвам, след като аз принадлежа на себе си.

	* * *

	От нивелацията на народите идва господството над тях.

	* * *

	Човек е неизчерпаем резерв. Не стига, че се ражда, за да бъде годен само за робската си участ — че и още искат от него…

	* * *

	Умишлените злини вдигат цените.

	* * *

	Нашата интелектуална мощ е спасение на единици за сметка на нацията.

	* * *

	Ако политиката в културата не беше в изнемогването Ӝ — нямаше да има политици.

	* * *

	Интеграцията им в обществото се обезсмисля от генетичната им неразположеност за това.

	* * *

	Глобализират се в агонията си.

	* * *

	Ако едно зло се убие в услуга на най-голямото зло — по-добре да е живо.

	* * *

	Ако някой ти помогне в изкуството и умре, и другите от завист те изолират, те още повече ти помагат.

	* * *

	Откакто Спартак е живял по земите ни, най-малко сега можем да кажем, че го носим в гена си.

	* * *

	Ако спасението не беше в литературата, пӝ нямаше да има телевизия.

	* * *

	Малките народи сме по-качествени в изтребването си.

	* * *

	Ако политиците ни имаха чара на жените ни, щяха да са по-малко.



	При атентат властниците винаги афишират състраданието си към жертвите — като изкупление. Иначе ако те станат жертви, после няма кой тях да състрадава.

	* * *

	Литературната мафия е най-малко елитарна. Влезеш ли в нея, не се иска да си много талантлив, за разлика от криминалната.

	* * *

	Когато родителите обвиняват децата си в абсурдни неща, никой не им търси отговорност за абсурда, че са ги създали.

	* * *

	Различните управи се изравняват по инструктажа, по който работят.

	* * *

	Дори и цунами да ги залее, пак ще изплуват — по-скоро нас да удавят.

	* * *

	Демокрацията пробива с пораженията си.

	* * *

	От смесването на расите идва и най-добрата раса.

	* * *

	Дори и да му наложат да ходи с имплантиран чип, пак ще искат от него да се казва човек.



	Той (творецът) всичко си имал, за да го тачат, но само едно си нямал — вместване в епохата.

	* * *

	От коварството си загуби, задето не е бил дотам коварен, че да спечели.

	* * *

	Дигнаха ръце от него, за да го носят.

	* * *

	Величието на Сократ е в написаното за него, въпреки че нищо не е написал.

	* * *

	Ако древногръцките философи бяха на държавна заплата, нищо нямаше да напишат.

	* * *

	Светът без граници е неговата най-голяма граница.

	* * *

	Някои пълководци са по-големи царе на бойното поле, отколкото царете им в дворовете си.

	* * *

	Митът за Наполеон никак не би бил такъв, ако не идваше повече от кукловодите му.

	* * *

	Явната диктатура не се страхува да я посочиш с пръст. И затова е глобална.

	* * *

	Съдбата му на паразит заразява.

	* * *

	Най-хуманното на глобализацията е, че ти обезпечава преди всичко правото да бъдеш никой. И да си доволен от това!

	* * *

	Заслепява ги, че не е толкова циничен — повече да бъде.

	* * *

	Контролът над света не търпи подялба.

	* * *

	Налагат ни да мислим глобално, щом за нас няма кой да помисли.

	* * *

	Животът няма цена. Оттук и обезценката му.

	* * *

	Ако парите имаха стойност на нещо повече от хартийки, нямаше да бъдат в обращение.

	* * *

	Генът им, пӝ щеше да има аналог, ако не бяха докрай в ежби.

	* * *

	Класиците на подражанието ги честват не по-малко от истинските.

	* * *

	Съюзът между малки и големи, който ни е наложен, не скрива същността си от факта, че ни е наложен.

	* * *

	Често се питам кога ме хулят повече — дали, когато не разбират нещата ми, или обратното?

	* * *

	С телевизията тъй ни влизат в съзнанието, че да го изместят.

	* * *

	Ако светът вървеше по своите си закони, а не по други, и ние щяхме да вървим.

	* * *

	От поправията — и неуправията.

	* * *

	Несвободен си с джиесема от свободата да го имаш.



	От края на света — и вечността му.

	* * *

	Много е важен външният вид — унищожават ли ти вътрешния.

	* * *

	Месомелачката на живота не подбира жертвите си.

	* * *

	И най-силната власт си намира своя Распутин.

	* * *

	Носталгията по социализма е върхът на капитализма.

	* * *

	Паметната му плоча е най-голямото му прикритие, че не я заслужава.

	* * *

	Социализмът даде квалификация на хората, да робуват днес на каква да е работа.

	* * *

	Ако и през най-голямата цензура минеш нецензуриран, такава е играта на цензорите — да си мислим, че все още има единици сред нулите.

	* * *

	Понякога копието струва много повече от оригинала.

	* * *

	Корят ме, че няма хумор в нещата ми тези, които нямат мисъл в своите.

	* * *

	Възпроизводството на литературния елит е в обратна пропорция на качеството на литературата.

	* * *

	Ако делата на престъпниците ги описваха в антология, никой нямаше да бъде пренебрегнат.

	* * *

	В морето на живота често истината от дъното не излиза.



	Когато те унищожават бавно, е най-цивилизовано. Щом те принуждават да надмогнеш тъй себе си, че със скрити резерви да удължиш този процес — с вярата, че можеш да оживееш.

	* * *

	Гениален е да се доказва с наглостта си, че хич не е бездарник.

	* * *

	Големите сатрапи са неуморни в престъпленията си от страх, да не би след тях да дойдат други, по-големи, и те ще останат безименни.


	* * *
	Избиват се, щото не знаят за кого се избиват.

	* * *

	От народа се иска да тачи своите вождове, които работят за нетачещите народа.

	* * *

	Между едни корумпирани има брожение, че са ощетени спрямо други.

	* * *

	Заслужиш ли унищожението си, най-малко те постига.

	* * *

	Туй, че човешкото обединение е за сметка на индивидуалната свобода, е напълно оправдано. Нали благодарение на нея то е предизвикано.

	* * *

	Избива комплексите си като писател, затуй че го хвалят, че е такъв.

	* * *

	Демокрацията е виртуоз в прикритието си, че е такава.

	* * *

	Най-краткият път до новия социализъм е приватизацията.

	* * *

	Налагат ни чужди ценности като естествени, по пътя на отчуждението ни като хора.



	Творецът ревниво пази творбите си от чуждо посегателство както жена си. А дори и повече — според тяхната непреходност.

	* * *

	Природата отреагира с глобално затопляне.

	* * *

	Предимството на животните е, че въпреки че се водим човечество — нашият живот е далеч по-озверен.

	* * *

	Демокрацията е вездесъща! Тя съвсем не би допуснала новото глобално мислене да има опозиция.

	* * *

	Някои пишещи в битката за оцеляване изоставят писането и работейки друго — имат двойно страдание — щом с нищо друго не могат да компенсират това си призвание, дадено от Бога.

	* * *

	Несправедливостта в малката литература допълва името Ӝ.

	* * *

	Ако пожизнената слава не пречеше на посмъртната, повечето пишещи щяха да се избиват по-малко заради първата.

	* * *

	От несъвършенството си като човек той е добре компенсиран в съвършенството си срещу кой да е човек.

	* * *

	Сепаратистката политика на кой да е етнос започва от кукловодите му.

	* * *

	Откакто забогатя от самотата си, все повече се мъчат да го ограбят.

	* * *

	Най-малко като паразит се осъзнава.

	* * *

	Той е голям оптимист. Вярва в бъдещето на самоубийството.

	* * *

	Ценността на тези, които подменят ценностите, няма цена.



	Не може да не се осланя на бъдещето. Поне му гарантира робството.

	* * *

	Това, че ги насилват да издишат като нация, неминуемо ще има ефекта на доминото.

	* * *

	Сблъсъкът между великите сили ще реши ли въпроса за човечеството?



	Гордостта му, че е с млада жена, по-скоро събужда нимфоманката в нея.

	* * *

	Чарът на простоватата жена, идващ от нейната неподправена първичност, често изпреварва този на интелектуалката, заради пресилената Ӝ надутост.

	* * *

	Откакто му беше любовница, сега нехае за него, задето е любовница на по-голям, който тепърва ще нехае за нея.

	* * *

	От комплексираната жена и вибраторът бяга.

	* * *

	Гордостта Ӝ, че е жена, се обезсмисля от живота Ӝ на такава.

	* * *

	Ако потентността на мъжа не зависи от жената, тя няма да го превъзхожда.

	* * *

	Откакто се омъжи, Ӝ внушиха, че може сама да си бъде и мъж.

	* * *

	Физическото Ӝ несъвършенство е най-малкото повод за реванш в духовно отношение.


	* * *
	Няма да е тя, ако не иска от духовния уважение, колкото от низшия сексуално унижение.

	* * *

	Там, където всички бутат секс, само със секс не можеш да пробиеш.

	* * *

	Откакто няма полов живот, изнасилва човешкото в околните като възмездие.

	* * *

	Винаги ми е вървяло на неподходящи жени. И може би това е най-подходящо за мен.

	* * *

	Ако се омъжи без коварство — няма да е тя.

	* * *

	Оставиш ли една жена да се почувства, че е единствена — свършено е с теб!

	* * *

	От красивата жена и рогата ти стоят по-красиво.

	* * *

	Тези, които ги лансират заради жените им, са най-жестоки спрямо тези, които ги лансират заради самите тях.



	Спиш ли с една жена — ти си прелъстеният.

	* * *

	Силата на жената е до трийсет години. Но това не Ӝ пречи да удължава тази възраст.

	* * *

	Една жена спре ли секса — почват болестите. А не спре ли — също.

	* * *

	Ако жените на мафиотите не оставаха вдовици, нямаше да се омъжват за тях.

	* * *

	Няма кой да я прелъсти. Толкова е прелъстителна.



	Чувството Ӝ на превъзходство е по-скоро бумеранг за нея.

	* * *

	Жените рядко се интересуват от произхода на парите. Стига да ги имаш — пък и колкото да са мръсни!

	* * *

	Дотам е обсебена от майка си, че първо майка Ӝ спи с мъжете Ӝ.

	* * *

	Жена ти не струва повече от теб, но ти струва далеч повече.

	* * *

	Жените са така загрижени за теб, че ако си в духовната сфера — няма да е за дълго.

	* * *

	За насилието на мъже от жени законът често нехае.

	* * *

	По-трудно е да имаш любовница, щото си мъж, а не за друго.

	* * *

	Мъжемелачката в нея смила и самата нея.

	* * *

	Не разбира, че щом се е поддала на сексуалното унижение, за да я лансират — не я чака по-голямо унижение.

	* * *

	Обича го, че е нехаен да му изневерява.

	* * *

	От играта му с жените — играчка в ръцете им стана.

	* * *

	И най-заклетата монахиня се страхува да не прегреши, затова че е жена.

	* * *

	В Библията е казано, че жената е създадена за мъжа, а не обратното. Да, но само в Библията…

	* * *

	Тя е по-ненаситна от това, че той не може да Ӝ се насити.

	* * *

	Една жена далеч по-рядко отива при един мъж заради самия него — отколкото той заради самата нея. И това е трагедията на мъжа.

	* * *

	Той не е цвете, но гледа на нея като на цвете — и тя на него да гледа като на цвете.

	* * *

	Коварството на грозната жена е много по-локално от това на красивата. От красивата, то може да получи и международен престиж.

	* * *

	Ако по-малко бърбореше, не би била още и стара мома.

	* * *

	Ако една жена се оплаче, че си я изнасилил — толкова си мъж!


>	II
	{img:roga.png}


	Адът е като еманация на комунизма. Уравниловката в него е най-силна.

	* * *

	Няма значение кой е на власт. Подлогите са универсални.

	* * *

	Ако те обърка, че не е сбъркан — ти си сбърканият.

	* * *

	И най-големия простак би го засенчил по-голям.

	* * *

	Все налита на бой. От боя си да умре.

	* * *

	Срещу силата на демографския срив няма сила.

	* * *

	От самораздаване за хората, нехаещи за него — умира.

	* * *

	Контролира се от липсата на самоконтрол.

	* * *

	Човек е тъй подвластен на измамата — авторитета си да изгуби.

	* * *

	Топят се да не би единият да изпревари другия — докато не ги изпревари трети.

	* * *

	От неограничените ни възможности — току-виж сме осъмнали и в първобитната ера.


	* * *
	Първобитната ера е нащрек. Не ще оцелели от електронната ера.

	* * *

	От посредственост се дави — надменността му да изплува.

	* * *

	За цената си да е себе си, вечно е в дългове.

	* * *

	Жертвите на изкуството го създават.

	* * *

	Ако междуетническите конфликти не ескалират до невъзможност — губят смисъла си.

	* * *

	Морално е да не изневери на цинизма си.

	* * *

	Криминалността така стресира човека, сякаш незаслужено е човек.

	* * *

	За пътя към себе си, рядко е на себе си.

	* * *

	Болестите така минират живота ни, че да го взривят.

	* * *

	Героизира се от вероломното си „аз“.

	* * *

	Не дай си боже да изтърват контрола над света. Свят няма да остане.

	* * *

	По всичко изглежда, че сме най-излишният народ в Европа.

	* * *

	Надменността му, че е маша на всесилен, губи сила най-вече от това, че той не струва за него да е нещо повече от маша.

	* * *

	Когато от теб зависи животът на нацията, по-малко зависиш от себе си, за да я спасиш.

	* * *

	Насилието от малкия екран ни самоизбива.

	* * *

	Крие петна от биографията си — сатрапията си да наложи.

	* * *

	Щом ги лансират като брънка на световния упадък — повече падат.

	* * *

	Голямото богатство и голямата дарба са равнопоставени. С трагизма на притежателите си.

	* * *

	Ако реализацията на талантливите в изкуството не минаваше толкова през цедката отгоре — и светът би бил друг.

	* * *

	Игнорират ли бездарниците в изкуството, то пак няма да спечели. Други ще дойдат.

	* * *

	Хората без книги пӝ ще могат, отколкото без наркотици.

	* * *

	Въпреки че идеалът на литературните ни класици е лишен от пример за младите, той продължава да се изучава. Какво безочие само?!…

	* * *

	Проклятието над големите таланти в малките литератури ги прави още по-големи.

	* * *

	Литературата не държи на реномето си. Отдава се на прекалено много.

	* * *

	Истинската литература не е толкова в криза, колкото оценката Ӝ.

	* * *

	Обърка им сметките в литературата. Неговите да объркат.

	* * *

	Зад литературното му откритие стои страшният съд.

	* * *

	Политиката в литературата е най-голямата Ӝ длъжница.

	* * *

	За най-различните в литературата писателски съюз няма.

	* * *

	Отношенията в литературата са като на бойното поле. Отвсякъде те разстрелват.

	* * *

	Кариеризмът в литературата игнорира мъчениците Ӝ.

	* * *

	Висотата на литературата надскача интригите в нея.

	* * *

	Най-страшни са еничарите в литературата. Те са напълно осъзнати.

	* * *

	Сега всички отричат социализма. Само дето няма кой да отрече тези, които ни натрапиха и капитализма.

	* * *

	Някои сатирици с малко думи казват толкова много, че често не стига животът на тези, които ги четат, да осъзнаят нещо.

	* * *

	Все пак трябва да се радваме, че ако не би имало ново небе и нова земя и животът не би ставал все по-лош.

	* * *

	От многото ни свободи — и тази на цензурата.

	* * *

	Поколението след нас неминуемо ще ни сложи паметна плоча за това, че не сме съществували.

	* * *

	Парадоксалното е, че едно обезверяване на хората от моите книги е винаги добре дошло за властта — пък и колкото да съм неудобен за нея.

	* * *

	И най-престъпното съзнание си има своята ценностна скала.

	* * *

	Дълбокият афоризъм издава и културата на автора — пък бил той и неразбран.

	* * *

	Сатрапът опровергава същността си като алиби за последващото си людоедство.

	* * *

	Властта се бори срещу корупцията — от своята да живее.

	* * *

	От това, че е човешко да се греши, е далеч по-човешко да се живее от грешките на човека.

	* * *

	Не дай си боже да приватизират и въздуха, който дишаме. Кислородната маска ни е сигурна.

	* * *

	Ако раят им можеше да отнеме поне малко от ада на други, щеше да е по-малък.

	* * *

	Безредието на новия световен ред — най-добрият ред.

	* * *

	Никой не би намерил останки от цивилизацията ни, ако престъпникът нямаше харизматично въздействие върху жената — за назидание на интелектуалеца.

	* * *

	Липсата на възпроизводство на нацията се компенсира завидно от това на престъпността — като мерило за нацията.

	* * *

	Безболезнената екзекуция — филантропията на палача.

	* * *

	Някои фалшификати тъй се изживяват като оригинали, че да не излязат от Лувъра.

	* * *

	Често мъжът е заслужил жена си като компенсация, че не я заслужава.

	* * *

	Въпреки че е щастливо омъжена, макар и грозна, това никак не Ӝ пречи да злорадства срещу някои красиви, макар и нещастни.

	* * *

	Истинският талант често се открива, когато най-много го укриват.

	* * *

	Дори и малкото време, което ни е останало като земляни, не е гаранция, че няма да го просрочим.

	* * *

	Всевъзможните измами ясно говорят, че без да измамим, сме за никъде.

	* * *

	Всяко богатство носи в себе си и наглостта на своя притежател — тъй придобито.

	* * *

	Животът ни е максимално усложнен. По-малко да значим сами по себе си.

	* * *

	Съдбата е непокътната. Не търпи чужда намеса.

	* * *

	Геният на човека създава робота. Гениално да го измести.

	* * *

	Капитализмът, който ни наложиха, е пародия на техния.

	* * *

	Високата цена на наркотиците повече ги пласира.

	* * *

	Навсякъде искат фактура с касов бон, колкото в наркобизнеса — обратното.

	* * *

	За пътя на наркотика странични пътища няма.

	* * *

	Повечето престъпници са наркозависими. И това ги прави независими — в престъплението.

	* * *

	Сибирската каторга е паметник на културата — нали тя създаде Достоевски и Солженицин.

	* * *

	Словото на Георги Марков убива и него.

	* * *

	Поредицата „Убитите босове“ обезсмисля истинското безсмъртие.

	* * *

	Пожарът в Александрийската библиотека не изгаря знанието от нея.

	* * *

	Величието на Анибал минава през смъртта на Картаген.

	* * *

	Най-бързо постигнатата империя е и най-краткотрайна. От величието на пълководеца Ӝ.

	* * *

	От технизацията — и сатанинското в нас.

	* * *

	Тези, които не могат да се сблъскат със себе си, най-много блъснати ходят.

	* * *

	Силата на закона е дотам непредсказуема, че би заменила и една трета световна война.

	* * *

	Талантът в него догонва интриганта.

	* * *

	Заслепението от собственото „аз“ ражда и шедьоври.

	* * *

	Гениален е да обича властта повече от таланта си.

	* * *

	От случайността си някои катастрофи избиват на преднамереност.

	* * *

	Голямото богатство не подлежи на ревизия.

	* * *

	Няма по-голяма несъвместимост от това, което изглеждат, и това, което са.

	* * *

	Той е публична личност. Само скритото си „аз“ не изважда на показ.

	* * *

	Всевъзможните шоута — върховният ни смисъл.

	* * *

	Мракобесието ражда и титани на мисълта. Като изкупление.

	* * *

	От извора на невежеството напиване нямат.

	* * *

	И за големия престъпник има закон: Да си остане голям престъпник.

	* * *

	Трагично е да си престъпник. Парите не можеш да си изхарчиш.

	* * *

	Прощавам ти и най-сатанинското спрямо мен, затуй че Бог няма да ти прости.

	* * *

	Човешкият избор: Да нямаш избор.

	* * *

	Някои злини така удрят по нова Европа, че да убият смисъла Ӝ.

	* * *

	С този си медиен комфорт само дето не са ги канонизирали и за светци. Стожерите на греха!

	* * *

	Човешкото оцеляване е в реанимация. От самия човек.

	* * *

	Лошо е да не отговориш на цинизма с по-голям.

	* * *

	Всеки, който е тръгвал срещу мен, след това нещо му се случва. Най-малко от мен.

	* * *

	Там, където никой не си е на мястото, място не можеш да си намериш.

	* * *

	Русия е напълно предсказуема в своята непредсказуемост.

	* * *

	Толкова сме големи в нищото, че не можем да излезем от него.

	* * *

	Никога няма да ни изстине мястото — други народи ще го заемат.

	* * *

	Някои хора минават за най-големите филантропи. В заличаване на човешкото.

	* * *

	Борбата срещу престъпността не закрива оръжейните магазини.
	
	* * *

	Липсата на държава обезсмисля посолствата.

	* * *

	Скритото им лице прозира най-много на престижна работа.

	* * *

	Космополити сме. Няма що!… Все повече ще живеем в чужбина.

	* * *

	Бил съм прекалено саркастичен. Сякаш най-много не са убивали хумора в мен.

	* * *

	Зад липсата на възход — залогът на геронтокрацията.

	* * *

	Сатирикът безбрачник най-много се отдава на брака в обществото.

	* * *

	С нов покровител, нов късмет — в обезверяването си!

	* * *

	Полицаите са големи магьосници. Винаги имитират дейност.

	* * *

	Размириците чертаят вечността.

	* * *

	Националното им богатство е голям капитал. Експлоатират го само чужди.

	* * *

	Толкова е нещастен от творбите си, че да се вижда в тях най-щастлив.

	* * *

	Човешко е да не бъдем хора помежду си. Но никак не е човешко, ако сме осъзнати за това.

	* * *

	По законите на естествения подбор се налагат онези, които не подбират по него.

	* * *

	Феодализмът на двайсет и първия век дава уроци на средновековния.

	* * *

	Ако доживееш до последния ден на света, ще ходиш ли на два крака?

	* * *

	Недосегаемостта му го уязвява.

	* * *

	Откакто има тайни общества, нищо не остава скрито.

	* * *

	За гоненията си църквата още изкупва грехове.

	* * *

	В дяволското в него влиза и богослужението му.

	* * *

	Противоестествените отношения сред някои монаси са повече от естествени.

	* * *

	Политиката за сектите ги фаворизира.

	* * *

	Съдебната система се изнасилва от наглостта на престъпниците.

	* * *

	Неколегиално е да съдиш съдия! Нали затова е съдия — никой да не го съди.

	* * *

	Големите адвокати рядко защитават малки хора. Големи да си останат.

	* * *

	Някои болници — нечии Голготи.

	* * *

	Експериментите с лекарства биха те сродили с концлагериста.

	* * *

	Интимните отношения между лекар и пациент — повече лекуват!

	* * *

	Смърт по невнимание квалифицира лекарите.

	* * *

	Понякога лукса да се лекуваш ти обезсмисля живота.

	* * *

	От лекарската съвест идва и търговията с органи.

	* * *

	Известността му на лечител по-скоро го скрива, че е такъв.

	* * *

	Този лечител така ти влиза под кожата, че да те лекува и в отвъдното.

	* * *

	Като син на баща с име, той е голямо име — в сянката му.

	* * *

	От силовите спортове израстват силни личности — силово да се налагат.

	* * *

	Порното по сателитната телевизия няма нищо общо с естествения секс. Както и ние със себе си.

	* * *

	Демокрацията е от женски род. Изнасилват я тоталитаристи.

	* * *

	Моралът сред учениците убива представата за морал.

	* * *

	Телевизията така е навлязла в душите на хората, че да са един на друг като телевизори.

	* * *

	Извън самоизяждането си — себе си не могат да намерят.

	* * *

	Убиват национализма с лидерите му.

	* * *

	За безскрупулността няма сезон.

	* * *

	Дразни ги, че ги пренебрегва, че са го подценили.

	* * *

	Откакто не случи на съученици, случи на себе си.

	* * *

	Не влезеш ли в играта им като частица от тях — никой си!

	* * *

	Себедоказва се в словоблудство.

	* * *

	Още като студент животното в човека е вече дипломирано.

	* * *

	Изхвърлените от живота му принадлежат.

	* * *

	В самооклеветяването си оцеляват.

	* * *

	Контролът в митниците ескортира контрабандата.

	* * *

	От контрола си им като куче.

	* * *

	Не стреляш ли тъй с мисълта си, че да те гръмнат от нея — повече стреляй!

	* * *

	От залеза на запада — и европейското в нас.

	* * *

	Гаврата с човека няма покой. От човека.

	* * *

	Откакто си тежи на мястото, не стои на него.

	* * *

	И с кариерата си не прикрива парвенюто в себе си.

	* * *

	Отблъсква ги с егото си, задето ги е примамил с него.

	* * *

	Издигат го — като падне, да не стане.

	* * *

	Някои творци незаслужено страдат повече, без да останат в историята.

	* * *

	Конюнктурата награждава писателите. От нея да не излязат.

	* * *

	Дълбочината му на творец може да го завлече и на дъното.

	* * *

	Казват му кого да лансира като писател. И това го лансира.

	* * *

	Нещата му в антологията по-скоро го скриват.

	* * *

	Не излиза от антологиите. Може да го забравят.

	* * *

	Дълбоките писатели са в излишък. Много са малко.

	* * *

	Извън проблемите на бита нямаш право на смисъл!

	* * *

	Самодостатъчен си е в себичността си.

	* * *

	Той е личност в греха. Самоиздига се в него.

	* * *

	Злото е взискателно. Конкуренцията в него ескалира.

	* * *

	Злото му към другия го лансира за по-голямо.

	* * *

	Така са единни в злото — сякаш доброто им носи най-голямото зло.

	* * *

	Покайва се, че не е извършил по-голямо зло. По-малко зли да бъдат с него.

	* * *

	Футболът е опиум за масите. Маси да си останат.

	* * *

	Висша форма на самосъхранение: Да надзираваш надзирателя си.

	* * *

	Той е завършен човек. В неможенето си да бъде нещо.

	* * *

	Недосегаеми сме! Никой не може да ни влезе в положението.

	* * *

	С притворство си отваря пътя, който го затваря.

	* * *

	Компетентно се ръководи от безличието си.

	* * *

	По-скоро властта ще слезе от него, отколкото той от нея.

	* * *

	Гневът от улицата не сваля властта. Подменя я със същата.

	* * *

	Различието се приравнява с еднаквостта. От състрадание — да не помисли тя, че вече не е водещ авангард.

	* * *

	Ако мислим еднакво, за да живеем — много по-добре е да умрем, затуй че мислим различно.

	* * *

	Нивелацията е безгранична. Глобализмът гарантира.

	* * *

	Глобализацията е универсална. И смъртта ни би направила еднаква.

	* * *

	Политиката е като бездна. Влезеш ли в нея — пропадаш.

	* * *

	Голяма е душата на политиката. И с криминално минало си в нея.

	* * *

	Политиката е инкубатор на манипулатори без лице.

	* * *

	Така ги лъжат със заплатите, че да се родеят със сметта.

	* * *

	Грижата за народа е страшно голяма. Не се побира в предизборните програми.

	* * *

	От зомбирането на човека — и безсмислието на цензурата.

	* * *

	Превзели са ги, по-малко да изглежда.

	* * *

	Престижът на корумпираните обезличава героизма.

	* * *

	Светът гори от атентати. Като награда, задето още го има.

	* * *

	Безценен е. На всяка цена е готов на всичко.

	* * *

	По-единни са в разложението си.

	* * *

	Много е велик в нищото. Никой не може да го засенчи.

	* * *

	С еднопосочен билет за ада само Бог е над теб.

	* * *

	На избори народът по съвест узаконява робството си.

	* * *

	Животът и нефалшифицираните избори се отблъскват.

	* * *

	Не плюйте по улицата. Много личности са тръгнали от нея.

	* * *

	Самообразованието е повече от университет.



	От сексуалната си незадоволеност минава в извратеност.

	* * *

	Почвайки от единицата, не спира да клони към нулата.

	* * *

	За убийството на духовност няма следствие.

	* * *

	Сатанизацията е вездесъща! Облечена е в бяло.

	* * *

	Ако от болките на народа не ставаше политически пиар, пӝ щяха да се излекуват.

	* * *

	От битката между хората и животните плачат.

	* * *

	Хипнотичното му ораторство е повече параван за слабия военачалник в него.

	* * *

	С целувката на Лукавия покрива всичките си нужди.

	* * *

	Всичко е постигнал сам. Дори и унищожението си.

	* * *

	За поколението след нас и мисълта му ще се внася отвън.

	* * *

	Мисълта за безкрайността на Вселената и на клада изпраща.

	* * *

	Високопоставен е в ниското. Придава му тежест.

	* * *

	Истината за някои космически достижения е под гриф „Строго секретно!“

	* * *

	Луната се е поучила от земята. Защо да живеят земляни там?

	* * *

	Не бихме били по-завладени, ако най-елитни среди не овладяват вече и планетата Марс.

	* * *

	Животът на Марс ще засенчи ли този на Земята?

	* * *

	Ако някой астероид се сблъска със Земята, грехът ни го е прицелил.

	* * *

	Човекът е страшно важен! И от Космоса го наблюдават като на длан.

	* * *

	Ако Земята беше център на Вселената, пирамидалната Ӝ структура пӝ би имала резон.

	* * *

	Като върховен съдник повече се осъжда.

	* * *

	Наложеният порядък най-дълго издържа да е такъв.

	* * *

	Парламентарните антиподи на един стол седят.

	* * *

	За какво ни е да имаме парламент, щом и с него толкова ни е Ӝмането.

	* * *

	В парламента случайни хора няма. В кой да е парламент няма случай като тях.

	* * *

	Ако народът разруши парламента — основите му остават.

	* * *

	Антагонизмът в парламента идва отвън.

	* * *

	И психопат да си, щом си депутат…

	* * *

	Не биха били толкова нищожни с по-малко депутати.

	* * *

	Като проекция на задкулисни сили, най се осмислят.

	* * *

	Заради субсидията е повече лидер.

	* * *

	Никой не оспорва лидера в него. Само той се опровергава.

	* * *

	Много са силни с лидера си. Стига да го убиеш.

	* * *

	Крадат — себе си да ограбят.

	* * *

	Не може да избяга от корена си. Много е азиатски.

	* * *

	Властта е морална. Отдава се на едни и същи.

	* * *

	Олигархията не търпи чужди. Възпроизвежда се от само себе си.

	* * *

	За бремето на таланта си без характер — умираш.

	* * *

	Невъобразимо грешни сме. И на туй отгоре още живи.

	* * *

	За най-разрушителния помежду си народ и третата световна война е излишна.

	* * *

	Истински ас! Не излиза от самодоволното си „аз“.

	* * *

	Сатирата на Оруел е по адрес на бъдещето, което е започнало.

	* * *

	Не закачайте сатирика. Той завещава всичко на бедните: Еразъм Ротердамски.

	* * *

	Сарказмът на Волтер удря и по нас.

	* * *

	Дълбочината на Лец, сякаш е бездънна.

	* * *

	Остроумието на Оскар Уайлд го предхожда.

	* * *

	Духовитостта на Андрей Платонов говори нестандартно.

	* * *

	Мъртвите души на Гогол днес са по-мъртви от всякога.

	* * *

	Ако писателската ни мегаломания се учеше от скромността на Чехов, пӝ бихме останали с име.

	* * *

	Хармс е дотам уникален като новатор, колкото лошо е живял.

	* * *

	Импресиите на Рембо са несъвместими с неговата младост. Толкова са гениални!

	* * *

	Емил Чоран така те комплексира с мисълта си, че да се усъмниш, че си писател.

	* * *

	Пред необятния Толстой и светът се снижава.

	* * *

	Трагизмът на Киркегор изписва името му.

	* * *

	Персонализмът на Бердяев — антитеза на обезценката на човека.

	* * *

	Изолацията на Шопенхауер от всички ги е победила.

	* * *

	Ако светът не беше по философията на Хегел — няма да е човешки.

	* * *

	Омразата между Шопенхауер и Хегел трасира безсмъртието им.

	* * *

	Наистина трябва да си Сократ при такава зла жена и да пребъдеш като Сократ.

	* * *

	Туй, да бъдат на погребението ти само двамата гробари… — наистина трябва да си Моцарт!

	* * *

	Глухотата на Бетовен най-малко опровергава съвършенството му.

	* * *

	Преждевременно развилият се гений умира и късно: Пикасо!

	* * *

	В космополитния Салвадор Дали се оглежда егото му.

	* * *

	Не изневерява на подлагането си. Съвестта го гризе.

	* * *

	Има морал в подлагането си — не подбира.

	* * *

	Парите сближават хората. Взаимно да се изтребват за тях.

	* * *

	Парите биха те затрили и да забравиш, че са пари.

	* * *

	Древните са живели много дълго. За наказание на днешните.

	* * *

	Цезар го убиват заради величието му — а други измират, задето го нямат.

	* * *

	Императорът се страхува от мислителя в себе си.

	* * *

	Безсмъртието не подбира. Можеш и да си Калигула.

	* * *

	Добре че няма да има двайсет и втори век. И двайсет века са ни много…

	* * *

	Нещата са така нагласени, че и с конкурсно начало не се разместват.

	* * *

	Много е малък като човек. Себе си не може да намери.

	* * *

	Толкова е навътре в простотията си, че няма кой да го измъкне.

	* * *

	Тъй е надмогнал себе си в простотията си, че няма прегради.

	* * *

	Откакто са единни в самоунищожението си — спиране нямат.

	* * *

	Грехота е да не си корумпиран. Иначе откъде престиж?

	* * *

	Бъдещето винаги отмъщава на настоящето. Стига настоящето да не е лишено от бъдеще.

	* * *

	Как няма да искат да е еднакъв с тях? Властта е с тях.

	* * *

	Господарства — нищожното си аз да скрие.

	* * *

	Човекът е функция на алчността.

	* * *

	Над озверението им няма контрол.

	* * *

	Озвереният вълк е храна за озверения човек.

	* * *

	Появата на човека преосмисля вълка.

	* * *

	Звярът в човека е най-голямото му алиби, че е човек.

	* * *

	И царят на животните може да им стане за храна — щом са животни!

	* * *

	Дивото в него отглежда и домашния му тигър.

	* * *

	От коварството на змията — и еманацията ни.

	* * *

	Поне кравата в Индия е свещена. А човекът?!…

	* * *

	Привилегията да си животно е никой да не те следи изкъсо под лупа.

	* * *

	Някои диви животни са тъй застрашени от изчезване, че се родеят с нас.

	* * *

	Тероризмът е недосегаем от кукловодите му.

	* * *

	Тероризмът има излишък от кадри. И деца го овладяват.

	* * *

	Тероризмът е върхът на еманципацията на жената.

	* * *

	Светът е толкова престъпен, че дори и атомно оръжие в ръцете на терористи е нищо за него.

	* * *

	Лидерът им така се изживява като Месия, сякаш в тероризма е спасението ни.

	* * *

	Така е програмиран, че да няма нищо общо със себе си.

	* * *

	Военната надпревара обезсмисля войната.

	* * *

	Нищо не може да спре оръжейната надпревара. Най-малко глада.

	* * *

	Военизирането на света няма предел. Иначе няма да е човешки?

	* * *

	Конфликтът между великите сили е по-скоро поза.

	* * *

	Възходът на Китай обърква и тези, които са го предвидили.

	* * *

	Надскача се в егоизма си от самосъхранение.

	* * *

	Религиозният фанатизъм — майката на злото.

	* * *

	Всички народи си приличат по своя елит.

	* * *

	Заслепен е в самоунищожението си.

	* * *

	Нямаш проблем като човек. Можеш да се надраснеш и в низостта си.

	* * *

	За инвазията срещу човека няма давност.

	* * *

	Свеждането им до опитни мишки ги издига.

	* * *

	Несигурността ни е с приоритет.

	* * *

	Троянските коне в управлението галопират.

	* * *

	Робството е като добре трениран плувец. Дори и да искат да го удавят, то пак ще изплува.

	* * *

	Робството е непретенциозно. Може да платиш и с личната си собственост.

	* * *

	Робството е демократично. На всеки му се дава шанс от него да не излиза.

	* * *

	Със спартански дух се самоубива.

	* * *

	Спартанското възпитание — еманацията на естествения подбор.

	* * *

	Новият тоталитаризъм не бърза. Първо иска да опреш до помощта му.

	* * *

	Ако човекът в него победи наемника, няма да е човек.

	* * *

	Някои световни открития са тъй големи, че и света да закрият.

	* * *

	Убиецът често има алиби, че не е такъв — защото е убиец.

	* * *

	Не излиза от медиите в заличаването си на престъпник.

	* * *

	Пикантериите около престъпниците ги героизира.

	* * *

	Повече го лансират като гей, отколкото е такъв.

	* * *

	Интернет навлиза в детската душа. Сексуално да я възпита.

	* * *

	Дотолкова си зависим от интернет, че и да те надзирават…

	* * *

	Скритото лице на банката смазва лицето на човека.

	* * *

	От блудницата в нея и Вавилон трепери.

	* * *

	Пред новия Вавилон и птичките пеят в един глас.

	* * *

	Гордостта на човека минава през контрола над ума.

	* * *

	Няма съзнание за контрола над него.

	* * *

	Голямо е кучето в човека. Куче не може да го опази.

	* * *

	Като куче е за плячката си. Кучето на живота го пази.

	* * *

	От самоизяждане за кокала, кокалът е неоглозган.

	* * *

	Доброто в него по-скоро законспирира злото.

	* * *

	Банкрутира с личността си. Не може да плати за последиците от нея.

	* * *

	Грехът обожествява.

	* * *

	Срещу човешкия вирус няма ваксина.

	* * *

	И на друга планета не можем се отърва от гена си.

	* * *

	Страхът от другия дискредитира света.

	* * *

	Самоизбиват се от някой трети.

	* * *

	От братоубийствената си война братски си поделят и жертвите.

	* * *

	Лицето на войната се оглежда в кукловодите Ӝ.

	* * *

	Случайността често храни славата на пълководците.

	* * *

	Войната е средство. А целта винаги оправдава средствата.

	* * *

	Войната между хората е първостепенна. Не жали средства.

	* * *

	Страхът от Наполеон е тъй неудържим, че и като заточеник да го отрови.

	* * *

	Бъдещето на синтетиката е изпреварващо.

	* * *

	И последният слуга на свръхелита е повече от елит.



	Откакто го отбягва, не спира да му досажда.

	* * *

	Тъй се е изчерпал като човек, че само наглостта му е в излишък.

	* * *

	Има дълг към покварата си. Не може да я задоволи.

	* * *

	Всепобеждаващият му разум убива сърцето.

	* * *

	И с многото си лица не скрива безличието си.

	* * *

	Здраво седи върху този отдолу. Отгоре да не падне.

	* * *

	Върховете са върхът на джуджетата — като джуджета.

	* * *

	Голямата височина избистря погледа на орела.

	* * *

	Скритото око над човека очите му отваря.

	* * *

	Историята е длъжница на безименните герои.

	* * *

	С мъжа си просперира, за да го забрави.

	* * *

	Съпътстващите ни злини ни възмездяват за първородния грях.

	* * *

	Себенадмогвай се в пренебрегването.

	* * *

	Под ножа на кръвожадието всеки е като животно.

	* * *

	Свободата му в затвора не го пуска да излезе навън.

	* * *

	Статутът на някои затворници инсперира бягството им отвън.

	* * *

	Геният му да избяга от затвора го изпрати в по-голям.

	* * *

	Свободен е да разполага с живота си на затвор.

	* * *

	Ако безследно изчезналите ги отвличаха извънземни, пӝ щяха да се открият.

	* * *

	В междудържавните отношения на взаимопомощ влизат и тези между господар и роб.

	* * *

	Двойният морал налага двоен стандарт под мотото: Справедливост за всички!

	* * *

	Не подлежи на осъждане до съда на историята.

	* * *

	Съвършенство гонят, да сведат човека и до просяка.

	* * *

	Измежду приоритетите на електронната ера влиза и кражбата на идентичност.

	* * *

	Иновациите в престъпността — възходът на нацията.

	* * *

	Раят, в който живеят, е дотам космически, че би заселил и друга планета.

	* * *

	Късметът не пита човека. И в ада може да го споходи.

	* * *

	Със завиден дух отстоява роба в себе си.

	* * *

	Себедоказва се в задоволяване на животинските си нужди.

	* * *

	Някои масови убийци са напълно осъзнати. И затова са масови.

	* * *

	Така инсценира самоубийството си, че и до днес да е нарочен за самоубил се.

	* * *

	Въпросът за борбата да отстояват себе си е под въпрос.

	* * *

	Не съществува за никой. И това го спасява.

	* * *

	Не спира да се издига надолу. Може друг да го измести.

	* * *

	Животът гарантира и на пешеходната пътека да нямаш гаранция за него.

	* * *

	Надвиват се в самонадзираването си.

	* * *

	На местопрестъплението ги оневиняват.

	* * *

	Не спира да е звяр. И на гърба си има очи.

	* * *

	Не може да не се намеси историята — в отричането му.

	* * *

	Историята е пълна с излишък от ненаказано зло.

	* * *

	Колкото е по-низш един човек, толкова по-емоционално изразява първичните си нужди.

	* * *

	Респектира с плодовитостта си за сметка на мисълта.

	* * *

	Междусъседската им омраза ги надживя.

	* * *

	Битката за първенство в технологиите е по-скоро битка за господството над нас.

	* * *

	Неизменно е на върха. Не пада от върха на себелюбието си.

	* * *

	Много атентати — един подбудител.

	* * *

	Много е трудно да си някой и да останеш такъв.

	* * *

	Паяжината, в която ни заплитат, така може да ги оплете — себе си да проклинат.

	* * *

	„Обичай врага си“ — проповядва християнството. Като най-голям враг на тъмните сили.

	* * *

	Доброто е в усмирителна риза.

	* * *

	Под гилотината всички са равни.

	* * *

	Дотам е паднал, че да падне и под дъното.

	* * *

	Не виждаш ли по-далеч от носа си — никой си.

	* * *

	По пътя на безпътицата всеки страничен път е надежда.

	* * *

	В наглостта си е като запазена марка.

	* * *

	Повече печели от литературата, отколкото тя — от него.

	* * *

	Като джебчии се крадат — щото са писатели.

	* * *

	Свръхпроизводство — за възпроизводството на злото.

	* * *

	Историята изнемогва от пренаписването си.

	* * *

	Не се ли прицелиш най-високо в сатирата — никой си в нея.

	* * *

	Като роб работи за най-големите роби — на парите си.

	* * *

	Изостава в едно — в друго да ги изпревари, че да са вечно догонващи.



	Предателят в него не се предава — като герой от съпротивата.

	* * *

	Компенсират липсата на единици с излишък от нули.

	* * *

	Превземат ли те и отвътре — други ще живеят в теб.
