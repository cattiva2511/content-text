P>
	Какви са, стара земьо, тия земетръси,
	че даже и вулкани като над Помпей?
	Нима все още смяташ да мениш вида си?
	Не ти прилича на годините, недей!

	Ако наистина у теб бушува лава,
	която повече не може да търпи,
	а иска да избликне и да не прощава,
	стегни се, земьо, вътрешно да прекипи.

	Това не е молба да ни дариш облага,
	защото, все едно, ще легнем вътре в теб —
	за себе си стори го, че не се полага
	на великан към дребните да е свиреп.
@@	1976
P$
