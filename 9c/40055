P>
	По стълбището на изстиналата къща
	ръката ти по навик те загръща
	и срещу ледената хала
	увива ти гнездо от шала.
	Но изненада вън те чака:
	задухал е нощес южняка.
	Не продължаваш пътя си веднага.
	Стоиш минута, две на прага.
	Ръката от яката сваляш ти,
	балтона си оставяш да плющи
	и сам трептиш от сладък смут,
	че вън не те посреща студ,
	а топлина душата ти отключва.

	Колко рядко ни се случва…
@@	1967
P$
