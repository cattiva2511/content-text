	Хосе Силва е създателят на световноизвестния „Метод Силва за Контрол на ума“, практикуван вече десетилетия от милиони хора по света.
	Роден на 11 август 1914 г. в град Ларедо — Тексас в мексиканско семейство, Хосе остава без баща на 4 години. Вече на 6-годишна възраст, той работи, за да подпомага семейството си. Без да прекъсва работа, се самообразова. Създава собствена работилница за поправка на радиоапарати, която по-късно прераства в предприятие за радиоелектроника. Интересите му в тази област вървят паралелно с опитите в изучаването на мозъчната дейност и психологията. Запознавайки се с трудовете на Фройд, Юнг и Адлер, възприемайки най-напредничавите идеи в психологията, той усъвършенства някои техники на самохипноза и разработва система от умствени упражнения с концентрация и мисловна визуализация, позволяващи усъвършенстване на интелектуалните способности, ефикасно противодействие на болести и укрепване на здравето, повишаване на творческия потенциал и работоспособността и дори постигане на екстрасензорни умения. Резултатите са изумителни. Първите приложения на разработения от Хосе Силва метод са при децата му — те усвояват с лекота учебния материал и завършват с отличие. Удивителни резултати се получават при близки, които се справят с различни здравословни проблеми. Скоро Хосе Силва започва да организира курсове за преподаване на своя метод, които благодарение на необикновения си успех стават популярни в почти всички страни по света.
	Хосе Силва е автор на световните бестселъри: „Методът Силва за Контрол на ума“, „Методът Силва за Контрол на ума за бизнес мениджъри“, „Методът Силва за Контрол на ума и самопомощ чрез обратната ви страна“, „Методът Силва за Контрол на ума и мисловна динамика“ и „Ти си лечителят“.
	За Хосе Силва тепърва ще се пишат книги. Неговата голяма заслуга и талант се изразяват в създаването на стройна методика, която позволява по-лесен, достъпен начин да се усвоят мисловни техники и упражнения за решаването на проблеми от всякакъв характер.
	В международния научен център в гр. Ларедо не спира работата на учени от различни области за обогатяването и по-нататъшното развитие на създадения от Хосе Силва метод. Триумфалното шествие на метода по планетата продължава вече повече от 50 години и дава своя принос за усъвършенстването на човешките психически и интелектуални възможности и създаването на Шестата раса.


	Тази книга, писана в съавторство от Хосе Силва и Филип Мийл, е класическо изложение в максимална пълнота на метода Силва като научно разработена образователна програма. Представените в нея техники ни дават възможност да използваме по-голяма част от своя интелектуален капацитет, да развиваме умствените си възможности и по този начин да постигаме подобри резултати във всички области на живота.
	Методът Силва се състои от редица упражнения за ума. С тяхна помощ развиваме вродените си умствени способности, за чието съществуване дори и не подозираме. Така методът Силва се явява ефективен фактор, който ни помага да открием непознати възможности, които притежава нашият необикновен биокомпютър — мозъкът.
	С техниките, представени в тази книга, можем да постигнем много: укрепване на здравето, успех в бизнеса, подобряване на взаимоотношенията ни с другите — можем да развием способността винаги да даваме най-доброто, на което сме способни — да бъдем нужния човек, в необходимия момент, на необходимото място.
	Методът Силва се преподава в над 100 страни на света. Досега той е бил усвоен от над 16 милиона души. В България вече около 5 000 души са се обучавали на техниките на метода Силва. Удивителни са промените в положителна насока, които са настъпили в живота им, в резултат от прилагане на наученото от книгата или курсовете.
	Може би имате здравословни, финансови, битови или други проблеми?
	Значи дошло е време и вие да проверите за себе си неподозираните възможности на метода Силва.
@	Георги Гоцев
