P>
	Смъртта му нейната съдба със нищо не преобрази —
	тя плачеше със тайни както винаги сълзи.

	И тайно сред венците върху гроба му се вплете
	от нея тайно купеното цвете.

	Смутено си извръщаха главите настрана,
	които знаеха, че тази е другата жена.

	Грешил бе с нея в тайни квартири и места.
	А с него по-праведна от праведник бе тя.

	Обичаше го неизвестна и с тъмен женски смут,
	а не да се прочуе и тя край тоя мъж прочут.

	И неизвестна отиде си след края,
	облегната на непознатите в трамвая.
@@	1970
P$
