P>
	През май парижките студенти
	строшиха доста много работи.
	Разбира се, не се строши
	онуй, което трябваше.
	И само по витрините
	шперплат издуваше корема си
	от смях, че е заместил
	най-елегантните стъкла.
	И духовитите французи
	по него и по мукавата
	със креди пишеха: „Чупливо!“.
	И пусто бе наоколо,
	но нещо шестваше все пак.
	Духът, пазителят на сили.
	Излишъкът на сили — хуморът.
	Останалото е чупливо…
@@	1969
P$
