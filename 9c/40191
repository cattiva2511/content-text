P>
	И филмите, които със оскари
	самата вечност уж ги надари,
	превърнаха се на кокетки стари
	по-бърже от самите си звезди.

	Невярващи споглеждаме се: Боже,
	преди един съвсем не дълъг срок
	нима и ние, умни хора, може
	тез филми да сме гледали с възторг?

	На нашто време злобата и тона
	прецеждайки през наште сетива
	тъй както правят мидите с планктона,
	засищали са всички ни с това.

	Разтърсени, сме смятали безспорно,
	че истината за века е в тях,
	а ето че разтърсват ни повторно
	след двадесет години, но от смях.

	Възвръщайки ги като мелодрами,
	разпоредителката, вечността,
	любезно сочи, господа и дами,
	в салона где са нашите места.
@@	1985
P$
