P>
	Имаше и нещо ново.
	Видях наистина как
	Революцията изяжда децата си,
	но видях и нещо повече —
	в какъв ред ги изяжда.
	Най-напред тези,
	които имаха чувство за хумор.
	Те, разбира се,
	не се смееха постоянно,
	а само когато бе смешно.
	Но този белег беше достатъчен
	за фаталния избор:
	уплашила се е Революцията,
	че ще се надсмеят и над нея,
	когато от Революция
	се превърне във Реставрация.
	И ги изяде.
	На останалите им замръзнаха усмивките
	и Революцията престана да ги изяжда.
@@	2000
P$
