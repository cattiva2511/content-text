P>
	За гърмящата доблест на бъдния век,
	за човешкия праведен мир
	от честта се лиших и от жребия лек
	и напуснах аз вашия пир.

	На плещите ми мята се век — вълкодав,
	но по кръв съм не вълк единак,
	по-добре ме пъхни като шапка в ръкав –
	на сибирската шуба от сняг.

	Ни страхливец да видя, ни хорски позор,
	ни на кости строшени кръвта,
	да сияят лисици сред снежен простор
	с красота първобитна в нощта.

	Енисей нека зърна в студения мрак,
	оня бор до звезда извисен
	и защото по кръв съм не вълк единак,
	само равен ще свърши със мен.
P$
