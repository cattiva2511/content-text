P>
E>
	„Ma voix aigre et fausse…“
@	P. Verlain*
E$
	[* „Моят глас е пронизителен и фалшив…“ П. Верлен (фр.)]

	Ще ти кажа откровено:
	сънен зной
	е животът — шери-бренди,
	ангел мой.

	Там, де в елина прогрейна
	красота,
	в мен от черна яма зейна
	срамота.

	Той се раздели с Елена
	по вълни,
	а в устата ми солена
	пяна ври.

	Устните ми ще намаже
	пустота,
	среден пръст ще ми покаже
	нищета.

	Ой-ли, тъй-ли, лей-ли, вей-ли —
	все едно,
	ангел Мери, пий коктейли,
	лей вино.

	Ще ти кажа откровено:
	сънен зной
	е животът — шери-бренди,
	ангел мой.

@@	2 март 1931
P$
