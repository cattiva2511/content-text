P>
	Свирка дървена — проста пищялка,
	сред играчките все я нареждат.
	А за мен тя е люлката малка,
	във която певеца отглеждат.

	Песента й с фланелка моряшка
	странстваше във коритото старо
	и от първата мъжка цигара
	правеше колелца по хлапашки.

	Звук неистов — най-детското чудо,
	преди букви и смисъл да зная!
	От дете в него влюбена лудо,
	ще го чувам у мен аз до края.

	И ви казвам —
	и книги съм чела,
	по-прекрасна е в нашето дело
	неподкупната първооснова
	на дочутото в свирката слово.
P$
