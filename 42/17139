P>
	Над есенната вечер
	самотен облак плува
	към синкавия север,
	към скръбни планини.
	А в тебе детска песен
	унесено жадува,
	към светъл юг се носи,
	към пролетни страни.

	Виж, облакът прилива
	в просторите здрачени,
	не зърна свойта пролет
	у погледа ти плах:
	обет ли тежък дал е
	за полунощно бдение,
	от сянката ли бяга
	на някой сторен грях?

	Той гибел вредом носи
	за вси неща любими
	и своя образ мрачен
	от детски поглед крий,
	дълбоката си тайна,
	проклета и без име,
	в сърцето ще притули
	от себе си дори.
P$
