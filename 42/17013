P>
				Аз в детството се разболях
	от глад и страх. Напуканите устни
	прехапя и — оближа; тъй запомних
	прохладния и соленеещ, вкус.
	И все вървя, и все вървя, вървя,
	на стълбището сядам да се сгрея,
	вървя замаян към реката, сякаш
	под свирката на заклинател, сядам,
	на стълбата се грея; все тресе ме.
	А майка ми стои, с ръка ме вика,
	наблизо е, но как да приближа:
	щом тръгна — седем крачки ни делят,
	с ръка ме вика; тръгна пак — стои
	на седем крачки и ме вика.
						Стана ми
	горещо, разкопчах яката, легнах —
	тръби засвириха и светлина
	по клепките удари, полетя
	с конете майка ми, с ръка ми махна —
	и отлетя…
			Сънувам аз през ден
	пак болницата бяла под липата
	и белия чаршаф, все тъй студен,
	и белия ни лекар, взрян във мен,
	и бяла, до нозете ми сестрата
	криле повдига. И останаха.
	А майка ми дойде, с ръка ми махна —
	и отлетя…
P$
