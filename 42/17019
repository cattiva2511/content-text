P>
	Човек съм аз, в средата на света,
	зад мен са милиарди инфузории,
	а звездни милиарди са пред мен.
	И помежду им аз съм извисен —
	море, съединяващо два бряга,
	и мост, между вселени изграден.

	Аз Нестор съм, описал мезозоя,
	на идни времена съм Йеремия.
	Държа часовник аз и календар
	и в бъдещето съм като Русия,
	проклинащ миналото: просяк-цар.

	Смъртта познавам по-добре от мъртвите,
	най-живото съм аз от всичко живо.
	И пеперудка малка — пъстър цвят —
	като момиченце ми се надсмива,
	като парченце златосърмен плат.
P$
