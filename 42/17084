P>
	Тъжно: рухна и се състари,
	и пропи се, и казват: не пише…
	Ден след ден той с надеждата диша,
	но надеждата го измори.

	От хартия ще свия тръба —
	ще зова!
	Накъде съм поела,
	ако той е отишъл на село
	с непомерна за него съдба!

	… На въпроса — защо замълчал —
	ще ви кресна с ненавист:

	„Не бива!
			Някой от вас да е оживял —
	жив сирак при таланта заспиващ?
	За какво ми е вашия грак,
	за какво — помислите ви дребни?“

	Появи се! Да бродя аз пак
	искам в твоите разкази древни.
P$
