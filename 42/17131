P>
	Не е родена още тя –
	и музика, и слово дивно,
	и всичко живо неразривно
	все още свързва в същността.

	Морето диша безметежно,
	безумно светъл е денят,
	лазурно-черният съсъд
	е в пяна люляково-снежна.

	Първоначална немота
	устата моя да познае,
	кристална нота тъй витае
	с вродена звънка чистота!

	Венеро, остани си пяна,
	пак слово, музика бъди,
	душа, в душа се прероди
	с изконната природа сляна!
P$
