P>
	Свят зави ми се с толкова спомени в горещината…
	О, картина как гарвани черни в Москва са дошли!
	Несполуката глупост е,
	глупост е и самотата,
	на певците безкористни хляб, ако можеш, хвърли.

	О, картина как ятото гарвани е долетяло —
	не рисувана…
	Спри до оградата и погледни.
	О, тъй както душата е нужна на твоето тяло,
	тъй са нужни обида и болка след всичките дни —

	първо болката, но без обида у теб да остава,
	без жестокост, без мъст,
	само с болка за хората пак…
	И започваш ти нов, но препатил живот дотогава,
	съпроводен от дръзкия, грубия гарванов грак!
P$
