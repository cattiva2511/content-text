P>
D>
	На А. Ахматова
D$
	Завърших книгата си. Край. Но ето —
	затворени кориците мълчат.
	Там изгоря съдбата ми, додето
	си сменяше обвивката духът.

	Тъй блуден син оголва свойта плът,
	тъй пътя прашен и солта в морето
	пророци благославят и кълнат,
	опълчени сами срещу небето.

	Живях във времето си, в моя свят,
	но друг бях аз. От хората най-млад,
	тъй дълго пях със всички песента,

	че пак ще съм на пиршествата дръзки
	на живите — аз герб съм на честта
	и речник на изконните им връзки.
P$
