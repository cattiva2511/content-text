P>
	На грижи жалки и еднообразни
	там всички се отдаваха в несвяст.
	Сред клетници, полужив от съблазни,
	един-единствен ходех аз.

	И гледаха към мене — и забравяха
	клокочещите чайници; далеч
	по печките им валенки загаряха;
	следяха стихотворната ми реч.

	Тогава в мрака руски, погребален
	видях вестителка във цветове,
	открих и лада музикален
	в посичащите ветрове.

	И полудявах от видения
	през заледения канал,
	и влачех с крачки потрошени
	зловонен рибешки хрущял,

	и всеки стих проврял през проза,
	изкълчил всеки ред и пласт,
	аз присадих класическата роза
	в съветски шипков храст.

@@	12 декември 1925, Chaville
P$
