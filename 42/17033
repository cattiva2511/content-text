P>
	Като преди ако бях горделив,
	бих те оставил завинаги, знай;
	всичко, що мъкна, а няма защо,
	всичко, с което съм свързан докрай —
	всичко на две — докато бъда жив.

	И бих ти казал:
				— Ще отнесеш
	сто обещания, сто думи, сто
	празника — тези най-скъпи неща.

	Ще ми оставиш тук изгрев студен,
	сто закъснели трамваи и сто
	капчици дъжд след трамвая в нощта,
	сто кръстопътя, сто улици,
	сто капчици дъжд и след теб, и след мен.
P$
