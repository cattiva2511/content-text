P>
	Вдъхновение, ти не си навик —
	ти си влюбен до смърт ученик.
	Още грешки в диктовките правя!
	Аз горя! И съм страшна направо:
	как подплашвам аз враните в миг —
	ни една покрай мен не остава.

	И на рог ли, на лира ли свиря,
	ще говоря за мен — не за теб,
	но в картината ще те съзирам…
	Тоя космос не е ширпотреб:
	аз една съм в света,
					но разбирам —
	невъзможен светът е без теб.

	А мастило защо съм хабила
	и със врани съм влизала в бой?
	Ще разкажа как любих, мой мили,
	как се мразех горчиво, насила
	и как беше крилато, безкрило…

	Ще съм аз,
			но и ти,
					но и той.
P$
