P>
	Врати с резета оковани
	защо заключваш в късен час?
	Додето спиш, Иван Иванич,
	пред входа ти заставам аз.

	Днес в черна мушама за мене
	нощта–убиец ще слети —
	и аз звъня, и мразът стене,
	но глух за моя стон си ти.

	Затъкваш си с памук ушите,
	но звън пак чуваш отдалеч —
	да си шуми вън, пред вратите,
	представяш ли си — горда реч!

	Не търсиш рай, не вярваш в ада —
	за теб не струват те петак!
	Дали с връвта си за награда
	да не очерня твоя праг?

	Как сутринта към свойта служба,
	за хилядарката си триж
	продал и гражданство, и дружба,
	по улицата ще вървиш?

	Та тя от кръв е почерняла
	и няма дом без кръст отвън.
	Кажи: „Какво сте се заяли?
	Платил съм здравия си сън.“
P$
