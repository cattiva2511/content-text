P>
	В лед ли, във скреж ли дъждът се превърна,
	чужди са нашите бледи лица.
	С теб към небето глави ще обърнем,
	две горделиви, надменни сърца.

	И на мълчание, казваш, играя,
	че със света съм разумно на „ви“…
	Ето, наопаки аз съм — до края:
	груб шев и скъсани нишки, уви.

	Искаше да съм съвсем откровена?
	Голата истина искаше ти?
	Виж я — добра е, но обикновена —
	пустош, в която коприва цъфти.

	Ах, ти отдръпна се, Душесмутител!
	Няма да бъркаш в духа ми сломен!
	Искам по-силно сега да гърмите,
	болка, обида и гордост у мен!
P$
