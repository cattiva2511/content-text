P>
	Не съм аз чул гласа на Осиана,
	ни вкусвал съм старинните вина, —
	защо ми се присънва пак поляна
	и пак шотландска кървава луна?
	Ту гарван, ту пък арфа непозната
	дочувам сред зловеща глухота
	и с шарфове развети под луната
	дружинници се мяркат във нощта.
	Блуждаещите сънища в наследство
	от чуждите певци получих аз;
	от родството и скучното съседство
	презрително отказваме се с вас.
	И не едно съкровище след време
	правнукът от забрава ще спаси,
	и чужда песен някой скалд ще вземе,
	и като своя ще я огласи.
P$
