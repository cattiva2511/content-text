P>
	Аз разделям се с всичко, което съм бил
	и което съм любил, презирал, разбил.

	Днес животът започна отново за мен
	и събличам аз тесния вчерашен ден.

	Не желая от себе си повече вест —
	и разделям се с мен — до последния жест.

	Същността си докрай и без милост руша
	и отделям аз своята хладна душа.

	В пустотата оставям аз себе си сам и поглеждам към
	него, към себе си — ням.

	Аз приветствам те топло, мой щит вледенен,
	и приветствам теб, хляб, и теб, вино, без мен!

	Нощен сън, пеперудо на пъстрия ден,
	аз приветствам тук всичко и всички без мен!

	И се свеждам над вечната книга — живот, слушам
	кръглите думи на кръглия плод,

	слушам белите думи на облака бял,
	но езика за вас не запазих аз цял,

	че съсъд и оскъден, и крехък аз бях,
	как разбих се — уви — досега не разбрах.

	Вече сфера подвижна не спирам пред вас
	и ни дума без дума не ще кажа аз.

	А намираха в мен много думи, уви,
	хора, камъни, риби, листа и треви…
P$
