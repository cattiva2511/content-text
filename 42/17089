P>
	Аз зная само, че под клони разпростряни
	зелената трева и жълтите цветя
	с врабчетата са в мир и с гарвани, и с врани,
	макар да пеят те различно песента.

	И още зная аз, че сивата скамейка
	преди във тюркоаз е цялата била,
	но есен-градинар с гърмящата си лейка
	полива всеки ден градчета и села.
	Ще дойде зима пак и буря ще прозвънне —
	ще мисля, че метат пак двора аз насън.
	През февруари пък в леглото, още сънна,
	не ще усетя в миг, че пролетта е вън.
	И пак ще зацъфтят дворовете без мяра!
	Пак празничен обяд за враните добри!
	И мощен, мощен ток от силната им вяра
	съзнанието в мен докрай ще прегори.
P$
