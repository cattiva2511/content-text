P>
	Пролетният шум не ще разнежи
	строго строените стихове.
	Аз обикнах адското стържене
	на какофоническите светове.

	Между добре подредените гласни
	дишам леко и свободно аз.
	А сякаш от хаоса на съгласните
	айсберги се блъскат в нас.

	Мил ми е от оловните небеса
	гърмът, подобен счупена стрела.
	Обичам напевния и скимтящ
	звън на електрическата пила.

	Но са ми най-скъпи в живота
	от цялата хармоническа красота
	тръпката минала по кожата
	и студената пот на страха.

	Или сънят ми — някога единен –
	да ме взривява и да се разлитам
	като кал, разпръсната от мина
	из чуждите сфери на дните.

@@	24–27 март 1923, Saarow
P$
