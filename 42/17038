P>
	И все пак е жалко, че мен младостта
	примами ме някога в чужди места,
	че майка ми плачеше там на перона,
	че няма я гарата, вече е спомен,
	че вятърът флагче зелено развя,
	че сринат бе целият град след това.
	Ще вдигнат града, но сърцето ще страда.
	защо са му нова градина и сграда
	и рицари нови на печките в прах?
	Какво ли ще знаят децата за тях?

	Тринайста година не ме заблуди
	с предчувствия страшни за смърт и беди,
	с косите разпуснати в нощите диво…
	От детски догадки какво по-горчиво —
	пророчества същи?
				има аз сега,
	след толкова загуби, смърт и тъга
	заклевам пак някого с тъй насъбрана
	прегракнала мъка и детска закана?
	Нима някой идва в съня ми сломен
	с безкрайна, живителна прошка за мен?

	И глуха мъглата от сънища става,
	и рядко покоя ми сянка смущава,
	и хладната съвест след толкова дни
	не мъчи душата с предишни вини.

	Но майка си виждам с ръце лекокрили —
	те кръстните мъки ми биха простили
	и често в забрава усещам ги аз
	как лягат на рамото в тежкия час.
P$
