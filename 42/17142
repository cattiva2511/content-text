P>
	Тя спи отдавна, без да се пробуди,
	последний земен изблик се смири,
	о, нивга няма да се зазори,
	ни клепки ще разтвори тя в почуди!

	На любовта божествения край
	тя може би в смъртта си ще допее,
	над първи рози сълзи ще пролее,
	щом тайната на брачна нощ узнай.

	Тя тръгна, скръстила на гръд ръцете,
	две сълзи капнаха по вечний път,
	тя днес е там, де херувими бдят,
	тя днес живей в съня на боговете.
P$
