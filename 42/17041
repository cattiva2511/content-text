P>
	Когато от страшната кланица вкъщи се върнем
									достойно,
	живота ни странен, внезапен покой ще разстрои
	и само ще мислим — защо е в душата ни пак
								неспокойно?
	Къде ти да пееш и плачеш за мъртви герои.

	Жените любими са свикнали вече с военни измени,
	но пак са ни мили сълзите по миглите леки.
	Косите й видя ли, вдишал отново треви
								окосени,
	пак чувам невярната клетва: навеки, навеки!…

	Не, повече място не ще си намеря сред тая вселена.
	Такива неща преживях, че сърцето към всичко изстина
	— не искам живота ви мирен (а може би смърт
									мигновена?),
	ни вашия дом, нито вашата райска градина.
P$
