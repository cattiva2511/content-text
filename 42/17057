P>
D>
	На А. Д.
D$
	Самота кафенето заля.
	Но
		съзирам като в огледало:
	старец самотен в брич избелял
	хляб и чай си поръчва вяло.

	През стъклото погледна ли аз,
	виждам сякаш върху амалгама:
	зъзне слънцето и като нас
	в самотата си махва ни само.

	О, където да съм по света,
	вечно своето в други откривам.
	Всичко външно не е същността!
	Между нас има прилика жива.

	От рождение с кожа, с пера
	или с люспи е скрита душата. .
	Но аз виждам през тази кора.
	Затова и се лъжа самата:
	не, далече съм от самотата!
P$
