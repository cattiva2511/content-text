P>
	Художникът е изразил
	припадъка на люляк тръпнещ
	и багрените звучни стъпки
	във струпеи е напластил.

	Разбрал е маслената плът —
	съсиреното нейно лято,
	от лилавеещ мозък сгрято,
	в разлят от маранята път.

	И сенки — в лилаво хоро,
	листо, звук — гаснат като клечка, —
	ще кажеш, че готвач край печка
	приготвя гълъби в масло.

	И можеш люлка разгада,
	недонамазани воали,
	и тези слънчеви развали
	са вече тяло на пчела.

@@	23 май 1932
P$
