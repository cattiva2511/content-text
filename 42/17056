P>
	О, на несретата срама!
	Със странна шапка да трепериш
	на чужди прагове сама
	и чужди чехлички да мериш…

	За всички май не съм наред —
	ах, що за фигура — се питат, —
	стои със цвете и пакет
	на стълбите като пребита?

	Обичам ви! Това съм аз!
	За да не съм сред вас излишна,
	ще ви прошепна
	с ведър глас:
	навън по рубла дават вишни.

	Почивка кратка в утринта
	и пак по чуждите етажи…

	— О, не разбирам младежта! —
	след мен стопанинът ще каже
P$
