P>
	Тогава от небе оловно
	се сипеше дъждът край мен.
	Със теб се срещнахме съдбовно
	във мрачния дъждовен ден.

	Мъждукаха фенери странно
	и техните дъги в нощта
	ти известиха твърде рано,
	че приближава любовта;

	че лятото е отлетяло
	в тревожно-светлия живот
	и колкото да си живяла,
	пак те примамва тоя свод.

	И сълзи от дъжда среднощен
	по твоето лице трептят,
	не предполагах още
	какви безумства предстоят.

	Далечния ти глас дочувам,
	но как да си помогнем, как?…
	И както някога лудува дъждът
	сред падналия мрак.
P$
