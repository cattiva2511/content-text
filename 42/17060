P>
	Аз от шумната къща проклета,
	гдето ден и нощ все разговарят,
	уморени очи не затварят
	и се смеят настойчиви хора,
	и не могат да се разберат,
	аз със ските, със ските, със ските —
	понапукани, стари, изтрити —
	ще избягам по тайна пътека,
	по прозрачна априлска следа.

	Духа вятър — в лицето направо.
	Стисвам устните още по-здраво —
	о, ще мога и по-бързо аз!
	Свирят остро пак ските ми рижи,
	вятър ласкав лицето ми лиже,
	а лицето ми — цялото в мраз.

	Как тук всичко е друго! И ето —
	аз сама съм по-честна и ясна,
	и по-сложна съм в тая среда.
	Мои филтри — горички прекрасни!
	… Аз от шумната къща проклета
	ще избягам по тайна пътека,
	по прозрачна априлска следа.
P$
