P>
	Бе лятото страшно — повлече
	вериги железни скръбта…
	И прашна, димеше далече,
	почти до морето, степта.

	По залез в задушна тревога —
	със свита душа ма жена —
	греховно охулваше бога
	печалната далечина.

	У нас сутринта през стобора
	прехвърли се бос дезертьор,
	потиснат от страшна умора
	и с гладен, страдалчески взор.

	И сякаш от църква икона,
	той гледаше с праведна скръб
	по дъното на небосклона
	елмазния стапящ се сърп.

	И сякаш от друга вселена
	бе погледът. В мен се вдълба
	печатът на скръб отчуждена,
	на сляпа войнишка съдба.

	И мракът настъпи. Бездомен,
	той скри се зад близкия склон.
	Преди да си тръгне, за спомен
	остави ми боен патрон.

	По първия знак в светлината
	да зърнеш слепящия взрив…
	. . . . . . . . . . . . . . . . . .
	Как дълго живях на земята!
	Столетия вече съм жив!
P$
