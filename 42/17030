P>
	От тези сенки съм, които в жарко пладне,
	изпили земната вода, но още жадни,
	обратно връщат се по своя стръмен път
	с надежда жаждата си пак да утолят.

	Тъй както ладия сама от океана
	като от гробница — обредна, древна кана —
	и аз по стълбата ще се завърна сам,
	и жива сянката ти ще ме чака там.

	Но ако всичко е измислица, измама
	и ако не лице, а бяла маска само
	изпод земята ни поглежда и мълчи,
	и камъни блестят във сухите очи…
P$
