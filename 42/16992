P>
	Край мен разстила се велика пустош
	и в нея съм великият отшелник.
	Разсъмне ли — пердетата си пускам,
	та по стените слънчевите бесове
	театъра си да не разиграват.
	А нощ ли падне — с лампата мъждива
	разпъждам мрака, и в кръга й бледен
	превивам гръб и скърцам със перото,
	а пък звездите нека и без мен
	възлизат.
				Щом метеж се развилнее,
	преяжда гладният така, че му се гади,
	а ситият, в мазето скрит, от страх повръща
	вино и жлъчка… С тежкото резе
	залоствам — вятърът на революциите
	книжата свидни да не разпилее.
	И ако се отбие някой път при мен жена
	да шумоли с поли и да сияе с поглед –
	какво пък? Мога и да се порадвам
	на съблазнителния нежен микрокосмос…

@@	1924–1925
P$
