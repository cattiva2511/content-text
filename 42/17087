P>
	Е, какво? Януари и сняг.
	И писмата, които са редки…
	И на баба сандъка все пак
	с фотографии, ноти, винетки.

	Нека в мрак да е целия свод,
	нека нижат се мрачните вести,
	наследила съм най-беден род,
	но с бестужевска школа по честност.

	… Под огромни отломки гранит,
	без усукване, пози, гримаси,
	този юноша пада убит,
	но останал е в снимка неясна:

	във палто с не по ръст дължина
	той се смее с приятели близки
	и не знаят, че идва война —
	там, на фона с вълните балтийски.

	Кротък, но твърдокаменен нрав —
	сякаш сок на бреза под кората.

	Ти, безсребреник — библиограф,
	недостъпен си за апарата!
P$
