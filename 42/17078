P>
	И пред земята, пред пелина
	и пред червената калина…
	Пред горската поляна тук —
	от теб, живот-наполовина,
	срамувам се и искам друг!

	Не ще се върна вкъщи аз.
	„Ти мой ли си?“ —
	„Да, твой съм!“ — с глас,
	от прямост и любов проникнат,
	ще каже шипковият храст,
	а аз на прямота не свикнах.
	От радост секва в миг дъхът.
	Глухарче в плик ще ти изпратя!
	Към теб ще полети на път
	с писмо, че глух не е светът,
	че няма страх от смърт в гората.
P$
