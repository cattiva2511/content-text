P>
	Все по-страшна, по-безлюдна,
	свежа зима заблестя —
	или с цитра, или с лютня
	грабваше ума ни тя.

	Денем, нощем — всеминутно
	отмаляваше в любов
	тази цитра, тази лютня
	там, под снежния покров.

	О, сърце — врабченце скрито,
	сгряно бе от слънце ти,
	може с лютня, може с цитра —
	няма разлика почти.

	… Ако дойдат дните трудни,
	клетви, останете в нас:
	ни на цитри, ни на лютни
	свири гаснещата страст.

	Стига! И сълзата бистра
	ще преглътна — да горчи!
	Тази лютня, тази цитра
	в мен до края ще звучи.
P$
