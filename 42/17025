P>
	И отново на странен език
	се понасят сплетни непознати —
	от реката ли чува се вик,
	или падат листа по стрехата?

	Тази есен красива край мен —
	тя ли тихо в градината броди?
	Или някакъв дух озлобен
	пак със себе си разговор води,

	или пак съм със себе си скаран…
	Ех, да плавах нанякъде аз
	и да пеех тъй както лодкаря —
	със съдбовна, измъчваща страст;

	с мушамата и с шапката стара
	да пътувам в безкрая готов —
	ех, да пеех тъй както лодкаря
	за фаталната своя любов.
P$
