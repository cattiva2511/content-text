P>
	Безмълвно се носи в тъмата следбурна
	обкичена с лилии водни нощта,
	към Бога подига тя лунната урна,
	обвита с жалейка от черни листа.

	На дъното бисер унесено бляска,
	сълзите на всички злочести сърца,
	сълзите, що капят зад весела маска,
	скръбта нелечима на болни деца.

	Над тъжната нощ се безмълвно люлеят
	безкрайни венци от висящи звезди,
	през божия поглед страдания греят
	над пълните с горести земни гърди.
P$
