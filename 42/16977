P>
	Обичам да говоря думи
	не съвсем подходящи.
	Прикови ме, ти синева,
	с нитове тънко-звънтящи.

	От всички вериги и болки
	извират неведоми стихове.
	Там всяка дума парола е,
	оплетена в мрака среднощен.

	Мъчителни вашите речи
	са сякаш към кръст приковани.
	А на мен тревата ми шепне
	думички приласкани.

	Пречиства всички неволи
	ритъмът еднообразен.
	Утихват старите болки
	под напева безстрастен.

	Свободно пей синевата
	песни неясно-звънтящи.
	Раждат тайни словата –
	не съвсем подходящи.

@@	30 април — 22 май 1907, Лидино
P$
