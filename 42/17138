P>
	Витае образът на бъдна есен.
	Но пролетта из всеки цвят се смей.
	Свещен живот, от нейний лъх донесен,
	в очите, ти надникнал се люлей.

	В играта на мечти, лазурносини,
	предсещам аз нетленна красота!
	Люби? Над нас съдбата ни ще мине
	кат бегла сянка в слънчева мечта!

	И вечно млади в любовта ще зърнем
	далечните води на вечен вир,
	и първий лист ний с радост ще обърнем
	у книгата на чудния си мир!
P$
