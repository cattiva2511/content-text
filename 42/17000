P>
	О, мои стихове — наследници,
	душеприказчици, ищци,
	възпитаници, събеседници,
	безропотни и храбреци!

	Не помня своя род, ни племето.
	От кал грънчар ме сътвори,
	с лопата щом ме хвърли времето
	на колелото му в зори.

	Изтегли с пръсти дълго гърлото
	и щом душата затрептя,
	изписа по гърба ми първото
	венче от приказни цветя.

	Разрових въглени разпалени —
	по волята на Даниил.
	Възхвалих пламъците алени,
	слова пророчески открил.

	Земя без дъх, без цвят, без мириси,
	бях дълго време нероден —
	от клюнове и тревни ириси
	случайно паднахте край мен
P$
