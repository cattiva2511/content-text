P>
	Където се гнезди нощта
	и глъхне хладно в Зодиака,
	октомври, сухите листа
	откърмени в пастта на мрака.
	Къде летите? И защо
	дървото живо сте презрели?
	Вам чужд е Витлеем и гол,
	а яслите не сте съзрели.
	За вас потомството, уви,
	е блян. Безполовата злоба
	владее мрачните ви дни,
	безплодни ще гноите в гроба.
	И на предела тишина,
	сред безпонятната природа,
	не вам отдават дан, не вам,
	а на звездите вечните народи.
P$
