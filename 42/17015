P>
	Да вдъхна искам аз в стихотворение
	света широк, във всеки миг различен:
	и на тревите скритото движение,
	и на дървото смътното величие,

	и на крилатия, разсърден пясък гласа,
	подобен на цвъртене птиче —
	света широк — и гърбав, и прекрасен —
	като дърво, в стихии несломено.

	Аз чух на бурята рева ужасен.
	Тя като рог изви ожесточено
	дърво с трептяща, стенеща корона —
	на тътените копие зелено.

	И вече бягаше дъждът по склона —
	еленорог, преследван от стрелите —
	и в него виждах сякаш Актеона.
	До мен той падна с колене превити.
P$
