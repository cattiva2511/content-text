P>
	И започва така повестта:
	„В град бетонен
	живяло момичето
	между книги и бели листа,
	а пък всъщност оврази обичало…“

	Впрочем в трето лице ли сега
	да прехвърлям сърдечните горести,
	да си спомням баща си с тъга,
	да оплаквам разбитата гордост в мен?

	Не, не искайте само това!
	Туй съм аз, а не образ от ребуса —
	върху мръсния сняг на Москва
	вече час аз очаквам тролейбуса.

	Туй съм аз — с моя жребий суров
	и с недетската мъка потискаща…
	А пък бе „от семейство добро“
	гълъбицата от „журналистика“…

	— Не развихряй сега самосъд
	и не се оправдавай с незнание:
	търсенето е гибелен път,
	а не школско краснописание!
P$
