P>
	Словото — обвивка само,
	ципа, празен звук дори,
	но във него странно, нямо
	точка розова искри,

	тръпне жилка — кръв навлиза,
	но нехаеш ти в нощта,
	че щастливецът ти с риза
	се явява на света.

	Словото е с непозната,
	скрита власт и ако ти
	с него свързал си съдбата
	и в неволи, и в мечти,

	твърде рано не възпявай
	нито битки, ни любов,
	прорицател ти не ставай,
	на смъртта не пращай зов!

	Словото — обвивка само,
	на съдбите бегъл щрих…
	Точи яростно и прямо
	нож за тебе всеки стих.
P$
