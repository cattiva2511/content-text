P>
	В миг, по прищявка на сюжета,
	съдбата тъй се вкопчва в нас,
	че губи в разказа поета
	пророческата своя власт.

	В началото си мислим: то е
	да хвърлиш поглед отстрани —
	какво е ад и рай какво е
	веднага ще се изясни.

	В четирите последни стиха
	разбираме, че без вина,
	сами, като в килия тиха,
	бичуваме се в тъмнина.

	Кое е власт, кое — заблуда?
	Препречва пътя камък ням…
	Нов бог ли, който върши чудо,
	да се спаси не може сам?
P$
