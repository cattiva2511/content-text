P>
	Ти до`йде, чисто, преданно създание,
	като сестра при своя тъжен брат,
	превърза с къдра светла черни рани,
	помилва ги с дъха на вечен цвят.

	Ти до`йде пееща, и твойта песен
	хор ангели подлавяха далек,
	ти до`йде тиха, като тъжна есен,
	разсветна и потъна като ек.

	Ти до`йде и отмина, и след тебе
	веявици разстилат бял саван,
	отмина ти и първий сняг погреба
	последен сън, едва що заживян.
P$
