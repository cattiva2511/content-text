P>
	Напуснах аз дома и любовта
	и скреж в косите ми застина,
	и стана глас, вопиещ сред пустиня,
	и моят глас по родните места.

	Като Израил — куц, но с волността
	на птиците животът ми премина.
	И, неразбран, езикът ми погина,
	защото бе език на гордостта.

	Ту смея се, ту плача без утеха
	и слушам сам убийственото ехо.
	Нима днес пея, господи — не знам.

	И тъй ли всичко свято за сърцето
	като живота си на вас ще дам?
	А аз горях, живях и пях — додето.
P$
