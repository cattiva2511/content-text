P>
	На прага с очила съдбовни
	присяда тайнствена нощта
	и вавилонския съновник
	чете като оракул тя.

	Нагоре водят стъпалата
	без перила без перила — под тях е ад.
	И съдят сенки непознати
	разноезичния ти свят.

	В съда кой смисъл ще открие?
	В какво е твоята вина?
	От обща пещера сме ние,
	писмеността ни е една.

	Чак от потопа до Евклида
	ти ще огледаш своя път.
	Разкрий това, което видиш!
	Чуй, синовете те зоват.

	Пред нечий праг ще спреш ти в здрача,
	додето, сякаш богове,
	по пътя биволи се влачат
	и трият хълбоци, и крачат,
	и времето преживят все.
P$
