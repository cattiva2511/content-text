P>
	От тичане без дъх, със бузи зачервени,
	ръчички вдигнало, детето спря пред мене —
	не стигаше до струята студена.
	Помогнах му. То влажния, заоблен мрамор
	със тънки пръстчета обгърна жадно, здраво
	погледна хитро баба си през рамо
	и дълго, дълго, ненаситно пи…

	Едва дочакали уречения час,
	в гърба ме блъсват двете ми пети.
	Без дъх останал, дочувам мъдър глас:
	„Не пий след тичане, опасно е!“ Ами!

	Загребвам в шепи изворчето хладно,
	поглеждам хитро и отпивам жадно.
P$
