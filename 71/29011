P>
	На етажерката са наредени
	с корици жълти, сини и червени
	любимите ми книги със картини.
	Не са ли те като лехи в градини?
	Тук често нова книга — като цвете
	разцъфва и пъстрее в редовете.

	Аз всичките прочитам и ги зная,
	подреждам ги и с радост си мечтая:
	подир години те, полека-лека, ще
	станат хубава библиотека…

	Когато мъничката ми сестричка
	порасне и постъпи ученичка,
	подарък с книгите ще й направя —
	защото аз ще съм голям тогава,
	за мен ще бъде, татко днес ми рече,
	голямата библиотека вече!
P$
