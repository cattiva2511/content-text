P>
	Блазе ти, Писано,
	че не ставаш рано,
	училище нямаш,
	уроци не учиш!
	Само си мяучиш,
	или спиш на топло,
	или гониш птички, —
	пък те галят всички.

	Не те мият сутрин
	със вода студена —
	както мият мене.
	Твоето кожухче
	всякога е здраво.
	Това не е право!
	Мойте панталони
	само да се късат,
	на мен да се въсят!…

	Да бях и аз котка —
	да си спя нечуто
	на мама на скута…
	Да ми се не карат,
	„лош“ да ми не казват,
	да ме не наказват!…
	Че съм бил животно —
	туй не е срамотно!
P$
