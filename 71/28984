P>
	Тази нощ несетно в тъмнината
	навалял е хубав първи сняг.
	Метнал топла черга на земята,
	на комина сложил бял калпак.

	А дръвчетата са клони свели,
	сякаш пролет е и те цъфтят,
	и край тях безброй пчелини бели —
	рой снежинки весело летят.

	Зимо бяла, гостенко от север,
	в нашите места добре дошла!
	Нищо, че студът е твоят девер,
	а пък бурята — свекърва зла.

	Ний сме млади, здрави и калени,
	стегнали сме ски, кънки, шейни —
	дай ни само ясни дни студени
	и високи снежни планини!
P$
