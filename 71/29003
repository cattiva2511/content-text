P>
	С венец от лозови листа,
	с усмивка топла на лице
	и с пълни кошници в ръце,
	пристигаш в нашите места.

	И всякой, беден и богат,
	разтваря своите врати —
	да влезеш, с божа благодат —
	о есен златокоса, ти.

	И идат пълните коля,
	заскърцали по прашний път.
	Над тях звездиците трептят,
	като безбройни кандила…

	И гледа Бог от своя свод,
	и благославя всичко той:
	труда и нощния покой,
	и златния, обилен плод.
P$
