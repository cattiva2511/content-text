P>
E>
P>
	В сърцето като бурен див порасла,
	не можех аз оттам да я изскубна.
@	Ат. Далчев
P$
E$

	Ще бъде късна зима, на разсъмване:
	далече, някъде към хоризонта тъмен,
	през облаците ниски ще прозира
	денят — блестяща ивица синевина и слънце.
	Снегът ще бъде хрупкав и искрящ,
	а селото в дола ще тъне в сънища
	и синкав дим над къщите ще плува.
	Аз ще стоя на хълма, загърнат в сив шинел,
	и каската, в татула сух захлупена,
	ще зеленее като костенурка кротка.
	В ръката ще държа бикфордовия шнур,
	готов да хвърля в нищото
	онзи — останал след косата — корен.
	Ще блесне кратко запалката и огънят
	по шнура чер ще запълзи лениво
	навътре и наляво, без да спира…
	Аз ще се просна на снега,
	уста разтворил и очи закрил,
	а в облаците тъмни ще прозира…
P$
