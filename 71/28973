P>
	Дойде бодър и весел,
	облаците разнесе.

	Усмихна се отгоре,
	всички пъпки разтвори.

	Духна дважди с устата,
	раззелени листата.

	Трижди като подсвирна,
	чу се далеч — до Смирна, —

	събраха се птичките,
	долетяха всичките…

	Вдигнаха се децата,
	трепнаха им сърцата:

	гледат — слънце ранило,
	всичко с цвят се покрило,

	птички пеят в стрехите,
	забръмчали мухите…

	Па хукнаха на двора,
	прехвърлиха стобора,

	полетяха в лъките,
	виждат им се петите.
P$
