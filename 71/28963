P>
	Капят, капят листата,
	прецъфтяват цветята.
	Бягат, бягат птичките —
	ще си идат всичките.

	Ще останат еднички
	врабченцата, горкички —
	да се гушат в стрехите,
	да обират трохите.

	Па ще духнат ветрове,
	ще захванат студове,
	ще се спуснат и мъгли,
	дъжд и сняг ще завали.

	Блазе тогаз томува,
	който добре зимува —
	с топли дрехи облечен,
	край огъня припечен!

	А в нашата печица
	няма дръвце — клечица.
	Дрехите ни изтрити,
	обущата — пробити.

	Затуй, Боже, ти кажи
	лятото да продължи!
	А зимата — прогони
	нейде в топлите страни!
P$
