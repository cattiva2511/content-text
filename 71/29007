P>
	Хубав майски дъжд вали
	с тънки воднички игли
	над гори и над ливади
	и над посевите млади.

	О, вали, вали, дъждец,
	всяко стръкче и цветец,
	всяко коренче в земята
	напоявай, благодатен.

	Да расте и върже клас,
	та жетварски весел глас
	да ечи в полето лятос
	с благодарност и със радост.

	Да отвеем есенес
	едро жито, ръж, овес,
	да напълним с тях хамбари,
	да се радват млади, стари.

	Ти вали, дъждец, вали,
	мен — овчарче, не жали,
	аз с овцете ще се сгуша
	под онази дива круша.

	Щом тревицата расте,
	радват се на теб и те,
	че сено за тях ще има,
	да се хранят цяла зима.
P$
