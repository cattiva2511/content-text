P>
	Раздрънкан рейс. Следработна походка.
	Маршрутът — машинално — към дома.
	(Покупки. Ежедневник. Двеста водка.
	Игрален филм. И — ден след ден — така.)
	След някаква ленива, рижа котка
	поех към сянката на другата страна:
	сипеше се пек немилостиво.

	Тупурдия, глъчка, облак жълта прах…

	Плюнах върху осовата линия,
	очилата смъкнах и се спрях:
	нещо вътре беше ми се свило.

	— Тичай! Още! Урааа, полетя!

	Вдигнах поглед: Господи, хвърчило…
	И свестих се в болнична кола.
P$
