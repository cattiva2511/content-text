P>
	__Зимата__

	Аз съм люта баба Зима,
	всички плаши мойто име:
	дето пратя взор сърдит,
	духва вятър мразовит.
	Който чуе моя глас,
	затреперва цял от мраз.
	Щом си веждите намръщя,
	всеки бяга в свойта къща…


	__Пролетта__

	А пък аз съм пролетта.
	Нося радост на света:
	дето мина — зеленее,
	де погледна — слънце грее,
	а усмивка дето пратя,
	там разцъфват и цветята!…


	__Детето__

	Не плаши ме, бабо Зимо,
	и във тебе радост има.
	Ами славните пързалки
	за нас, палавците малки?
	Хайде, дайте си ръцете —
	аз обичам ви и двете.
	Пролет ли е, или зима,
	радост за децата има!
P$
