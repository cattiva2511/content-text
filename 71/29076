P>
	Дълбок и обещаващ, с вид запуснат —
	напомни им недоизгребан рудник,
	след бедствие напуснат и забравен.

	Решиха да проучат незабавно
	какво и колко останало е вътре.

	… пещта поглъщаше плътта му раздробена
	с такава алчност, че не стигна врем
	баласт в галериите да нахвърлят —
	рудата свърши. Зейнаха каверни.

	А цар Траян си криеше ушите.

	Превърнаха го на сметище за душите —
	защо сам всеки дупка да копае —
	и виковете, срещнали скала,
	връз други падаха, потулвайки това,
	което никой уж не трябваше да знае.

	Баласт се трупаше. Стоварваха си бремето,
	но вече късно бе да спрат рушенето
	в недрата пусти, от взривове разкъсани.
	Изляха се безстрастни дъждове
	и рукна безпощадната вода…

	А точката постави земетръсът.
P$
