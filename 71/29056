P>
	„Във всяка моя мисъл ти присъстваш —
	събуждам се със теб,
	заспивам с теб
	и моля се на своя Бог за теб
	и твоите деца.“

	О, ако бях свободен,
	та да извикам туй пред своите,
	пред гражданството строго
	и пред свещеника във храма!
	И ако можех при това да действам
	тъй, както бих желал —
	без страх, че върша светотатство —
	навярно щях да го направя.
	Но строгите закони на предците
	и съвестта ми повеляват:
	„Безнравствено е посегателство такова.
	На несвободния е запретено да обича.“
	Така ми рече оня друговерец,
	когото бях избрала за леглото си,
	преди да го изпратя на галерата.
P$
