P>
	Във шарена хартийка или в станиол,
	тя погледа ни най-напред привлича.

	Заплащаме цената й — не сме деца,
	та да ни бъде подарена.
	Разкъсваме обвивката нетърпеливо,
	но в още нещо оказва се увита —
	парче от някакъв безкраен комикс:
	за да узнаем тайната, ще трябва
	незнайно колко пъти да купуваме.

	В устата бавно се топи глазурата
	и взема връх ментоловият дъх,
	а челюстите инстинктивно се задвижват —
	започва дъвкане и мляскане… И тъй,
	докато съвсем изчезне сладостта.

	Остава жилава, безвкусна гума,
	в която правим дупчица с език,
	надуваме, надуваме и — пук! —
	на устните мехурът се разплесква.

	А след това полепналите късчета
	опитваме пак в топче да сберем…

	Докато някой ден се схване челюстта.
P$
