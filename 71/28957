P>
	Тази касичка чудесна
	татко ми я подари —
	да събирам в нея лесно
	аз спестените пари.

	Мама, баба, дядо, леля,
	всички ще ми пущат, знам,
	всеки празник и неделя
	по една паричка там.

	Щом порасна аз голям,
	те ще бъдат много вече,
	и тогава — сбогом вам, —
	ще замина за далече.

	Ще си купя цепелин да
	прелитна океана.
	Само Линдберг ли един? —
	знаменит и аз да стана!

	Във Америка ще ида,
	дето всеки бил богат —
	всички чудеса да видя
	в тоя нов и чуден свят.

	През морета и пустини,
	ще изходя целий свят,
	ще се върна след години
	учен, знатен и богат.

	И на мама ще разкажа
	всичко, що съм там видял,
	в къщи от по сто етажа
	как съм весело живял.

	И чудесни армагани
	ще й донеса безброй:
	рокли, чанти и колани
	все от злато и сребро!…
P$
