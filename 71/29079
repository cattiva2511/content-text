P>
	… и Юпитер е с тебе: гръм
	привлече Лобът прокълнат
	и светна като нимб. Отвън
	тълпата цяла нощ, без сън
	го чака. Време е, Пилат!

	Ще ти измият те ръцете. На тях кръвта му ще тежи:
	един от него се отрече, друг чрез целувка го обрече.
	А ти — разбрал им страховете, че ще възкръсне — го разпни!

	От първенците си туй племе
	подучено: „Пусни Варава!“
	крещи. Пусни го! Та след време,
	във бъдещата им държава
	той справедливост да раздава.
P$
