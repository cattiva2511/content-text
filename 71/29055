P>
	И истинска, и нереална
	над теб се сипеше вода,
	а аз — небръснат, кисел, кален —
	опитвах да ти обясня
	— нали затуй началник имаш, —
	че дъжд в момента не вали,
	че дъждовалната машина
	си прави глупави шеги…

	— Ей, шефе, я ела при мене!

	И мрънкайки под нос аз тръгнах.
	В такова кално настроение,
	кой-знай защо ли, те прегърнах;
	откъм машината проклета
	над нас с все сила заструи
	и чух гласа си:
	— Дявол взел го! Сега намери да вали.
P$
