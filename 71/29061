P>
	Засей, щом искаш нещо да пожънеш!

	Ще дойде време — тежко и бездъждно:
	за теб готови и на камък да покълнат,
	еднички Те ще могат да Я върнат,
	а ти ще слушаш — стиснал зъбите, помръкнал —
	как Тя по оня сводник бакелитов
	чрез Тях със Другия за среща се сговаря.

	Недей забравя пословицата стара!

	Дочакал жътвата, приготвил си хамбара,
	ала след сушата с какво ще го напълниш?
	Въртиш вършачката — напразно: нито зрънце.
	Осили, плява — набили са се в гърлото…
	Копни в мравуняка и житото ще текне!
	Проговори, нещастнико! Дано да ти олекне.
P$
