P>
	Декември, ти донесе
	мъгли и студ, и вятър,
	и с облаци надвеси
	небето над земята.

	И как са кратки дните,
	и колко пуст е дворът!
	Край огъня присвити,
	стоят на топло хората.

	Но скоро снеговете
	с килимите си бели
	гори, нивя, полета
	грижливо ще застелят.

	На зимата цветята —
	снежинките — ще падат
	и пак ще е земята
	като невеста млада.

	И с радост ний тогава
	ще си нарамим ските,
	и весели, и здрави
	ще идем в планините.
P$
