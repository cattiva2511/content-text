P>
	Малка птичка лекокрила
	своето гнездо бе свила
	до гредата, под стрехата.

	Цяло лято без умора
	тя ни веселеше двора
	с песни чудни, ранобудни.

	Но сърдит Ноември прати
	облаци, и дъжд, и вятър,
	и оголи всички стволи.

	Малката певица наша
	трепна, полетя уплашена
	и замина за чужбина.

	— Добър път, крилатко драга!
	До година, тук, на прага,
	ще те чакам с пролетняка. —

	Да запеем пак тъдява —
	ще се радвам аз тогава
	много, много… — Сбогом. Сбогом!
P$
