P>
	И тъй като от влак до влака има разлика,
	казват: „За всеки влак си има пътници.“
	Но и че „всяко правило си има изключение“ се знае.

	Със мен например никой не пътува.
	И не защото бавен съм или пък неуютен,
	а затова, че от себеподобен съм бил „газен“.

	Сега — все още в релсите, обозначен във разписания —
	напред-назад без пътници се лашкам
	и чакам някой аварирал автомат
	стрелката в глухата посока да обърне,
	та оня, който преди време ме прегази,
	да си отдъхне, ако нещо го е мъчило.
	Макар да знам, че тъкмо в _нещото_ е разликата,
	която преди малко споменах.
P$
