	И така, както всичко в живота, нещата си имат начало и край, а то беше толкова отдавна, че даже и аз самият не го помня. Въпреки това, както вече споменах за живота, от вас зависи кой път ще поемете — дали ще извървите от началото и ще стигнете ли до края. Така както слънцето, което изгрява от изток и залязва на запад, което обикновено става през деня, а нощта си е просто нощ, другата страна на една късметлийска монета. Но това всъщност няма голямо значение, защото самият край може да се окаже начало и обратното. Няма да ви поучавам как да живеете, нито пък какъв избор да направите, какъв път да поемете и как да вървите по него. Мога само лекичко да подскажа, а и всички пътища така или иначе водят към едно и също място. В края на краищата, освен ако вие самите не решите къде, как и кога искате да отидете, естествено. И даже път да няма, може да си проправите, ще мине един, после втори, трети, ще стане пътека и накрая път. Такива сме ние хората, винаги имаме избор, а между началото и края има само стихове…
	Приятно четене!
