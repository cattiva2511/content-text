P>
	И сутринта дойде отново
	след мрачна нощ студена.
	И слънцето прогони я с лъчи,
	надвило мрака може би…

	Снежинки падат и топят се
	по още топлата земя.
	Прониква зимата във нея бавно,
	но ще дойде пролетта…

	Ще цъфне всичко, ще ухае,
	ще сгрее слънцето земята
	и след своя зимен сън дълбок
	ще поникнат пак цветята.

	И пак така ще е за кратко,
	пролетта дойде и си замина,
	със своя дъх на Любовта
	през мене шеметно премина…

	Топлината идва на талази.
	Съхнат пролетни цветя.
	Земята вече пари, пари,
	но нека има топлина…

	Бавно всичко гасне
	и падат есенни листа,
	уморено, бавно, устремени
	към изстиваща земя.

	И нощта дойде отново
	и отново беше зима,
	обгърнал мракът любовта,
	която вече си замина…
P$
