P>
	Беше малко — мъничко и гладко.
	Знаеше, че е съвсем за малко,
	но природата му бе такава,
	та се чуди и се пита то:
	— Ще има ли за мене слава?

	Пълно е със шарени мечти,
	то опитва да лети…
	Опит то единствен прави
	с цел на път да се отправи.

	Каква ли смеска е това?
	Веро, чашка и вода,
	а детето с крехката ръчичка
	дава му живот на птичка.

	Но остава още нещо,
	искаше и то горещо…
	С дъх един душа да има.
	Изду се то и си замина…
P$
