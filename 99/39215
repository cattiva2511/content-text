P>
	Днес отворих кутията,
	излязоха хиляди змии,
	с отрова изпълнени бяха,
	гледаха страшно с очи.

	Защо погледа впили,
	защо ли дебнат така?
	Кръвопийни вампири,
	злоба, завист, нищета…

	Господ от рая изгонил ги
	да дишат вечно прахта,
	а те в човешките образи
	души въплътили в тела.

	А дните тежаха отново
	и нижеха бавно снага,
	тровеха бавно те хората,
	прехвърлили свойте права.

	Затова ще затворя кутията
	и никога повече, знай,
	няма да тровя аз себе си.
	Живей, Учи се и Знай…
P$
