P>
	— Кажи каква си?

	— ИЗГРЕВЪТ ли си?

	Отваряща очите ни за света,
	стопляща душата и тялото,
	даряваща ни светлина след мрака.

	— ЖИВОТ ли си?

	Караща да растат тревите
	да потрепват нежно в ритъм,
	поклащаща горите.

	— Значи си ВЯТЪР…

	Носеща аромата на цветята от полето.
	Летяща високо и над всичко,
	търсеща и топлина, и светлина в нощта.

	— НОЩНА ПЕПЕРУДА си значи…

	С желание протегнала крилата
	към пламъка на свещта.
	Отражение на твойта същност.

	— ПОЖАР си значи…

	Подклаждана от желание и страст,
	изгаряща и търсеща кислорода във въздуха.
	Не трябваща да тлее нито пък да гасне!

	Аз мога да съм кислород.
	Нека изгоря във твоя огън.

	Мога и да съм въздухът в гърдите ти
	или кръвта във вените ти.

	Огледало мога да съм.

	— Кажи ми каква си?

	Мога да бъда всичко за Теб…
P$
