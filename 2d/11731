P>
	Докоснаха се чашите и звъннаха,
	очите ни се вгледаха бездънно
	и всичко на света забравили, отречени,
	заклехме се и двама тази вечер.

	Изчезна някъде шумът и залата,
	и даже улицата бе заспала.
	Не знам. Не знам дали ще бъде на добро
	и тази късна среща, и оброкът.

	Над нас тежи предречена разлъка,
	ний знаем пътищата си и мъката.
	Не затова ли пием днес до капка виното
	и хапката делим наполовина?

	И може би не ще се видим вече,
	от ветровете бог знай къде завлечени.
	И само — знамето след битки и разгроми —
	в сърцето си ще свием — този спомен…
P$
