P>
	Аз съм тук зад три врати заключена
	и прозореца ми е с решетка,
	а душата волна, волна птица в клетка,
	е на слънце и простор научена.

	Пролетни са ветровете полъхнали,
	чувам гласове призивно ясни.
	Моя плам непламнал ще угасне
	в здрача на покоето заглъхнали.

	Рзатроши ключалките ръждясали!
	Дай ми път през тъмни коридори!
	Не веднъж в огрените простори
	моите крила са ме понасяли.

	И ще бликнат звукове ликуващи
	от сърцето трепетно тогава…
	— Но зад тези три врати, сподавен,
	моя пламнал зов дали дочуваш ти?
P$
