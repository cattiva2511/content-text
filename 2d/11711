P>
	Ти виждаш ли на хоризонта, където слънцето залязва,
	една ивица тъмносиня в заруменените мъгли? —
	Това е острова, накойто живеят вещиците зли —
	бретонските легенди стари за които чудеса разказват.

	На пещерите входовете, прикрити в каменната пазва,
	при спадането на водите, разправят, видими били.
	Магесниците, в бурни нощи, на непристъпните скали
	огньове палели огромни, които всеки забелязвал.

	И заблудените моряци, в непроницаемия мрак
	съзрели мамещия пламък — като на помощ даден знак,
	отправяли се, без да мислят, към тази гибелна посока.

	Разбивали се корабите в скалите остри и високи,
	и смърт безвременна е тук намерил не един моряк —
	под виковете нечовешки, от урагана по-жестоки.
P$
