P>
D>
	На Изидор Цанкар
D$

	Над нашия делничен, прост, непроменен живот,
	изплетен от грижи за покрив, за хляба и легло,
	невидим, незнаен, за наше добро или зло,
	владее — неспящ, вечно движещ се, втори живот.

	Там ти, неизвестен, отраждаш. С таинствена власт
	и с нам непонятни закони — ти в нашите дни
	и зидани с толкова труд упорит съдбини
	внезапно се втурнеш, и всичко превърнеш край нас.

	И в нашия делничен, дребен, безмислен покой
	закършат се клони, засвятка се, вятъра луд
	засвири и — сякаш овчар свойто стадо след смут —
	подкара той дните ни в нов, неочакван завой.

	За зло ли, добро ли? Привидно капризен, в теб ключа е
	на висша промисъл, на мъдрост, живот и добро.
	И вярвам аз в тебе — и слагам пред тебе оброк,
	ти — чуден, добър, ежедневен и таинствен Случай!
P$
