P>
	Погледни, ний сме вече и двамата стари,
	младостта неусетно изтля.
	Ето: първи сняг моито къдри прошари,
	твоят поглед и благ, но без плам.

	Преди много години, във този ден същи,
	в недалечният южен градец
	ти дойде и ме взе, и отведе от къщи,
	и бе плах като бягащ крадец.

	А пък аз се смущавах и спъвах свенливо
	и непривичната дълга пола —
	и говореха, толкова светло красива
	не съм никога още била.

	А на пътя от черква, как ясно си спомням,
	една стара жена ни видя
	и ни даде да пием от глинена стомна
	ненапита чешмяна вода.

	И затече водата — ту бистра, ту мътна, —
	безпощадния земен живот.
	Но скръбта и неволите свързват по-плътно,
	а ний вкусихме не един плод.

	Сега кротко говорим и гледаме мъдро,
	и безмълвна надежда плетем:
	пред прозореца нашият внук златокъдър
	своя пръв урок гласно чете.
P$
