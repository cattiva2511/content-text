P>
	Небесата чисти, ведросини,
	трепетна омара над полето,
	а в леса, сред кестени, смокини,
	наровете яркоалени
	са запалени
	сякаш полилеи от небето.

	Ниви мак, оризища просторни
	дишат в леки благодатни пари.
	А Беласица и Пирин морни
	са чела над тях надвесили
	във невесели
	спомени за битки и пожари:

	Неведнъж над родните предели
	се развихри огненосно стреме.
	Неведнъж и нивите презрели
	се изрониха забравени —
	изоставени
	от прокуденото родно племе.

	Но сега, стаили всички грижи
	благославят златните поляни,
	бялогславят срутените хижи,
	балгославят и профилите
	на могилите
	с кръстове самотни увенчани.

	А когато нявга лесовете
	обновят посечените стволи
	и утеха сложат вековете,
	ще дапеят пак усоите
	за героите —
	за живота приказен и волен.
P$
