P>
	Пристанището опустя. Рибарите се прибраха с потъмнели чела.
	неподвижна и безплътна — като нарисувана — е водата
	и в нея лодките — ято птици на почивка, със свити крила,
	стоят, кацнали на своите отражения — забили връх в глъбината.

	Във въздуха се носи, остър и горчив, мириса на разтопена смола:
	изтеглил лодката си на брега, там долу, в пясъчното плато,
	млад рибар, с разтворена на гърдите блуза и с димяща лула,
	над нея се е надвесил, вдълбочен и мълчалив, като в тайнствено свято.

	Че утре рано, лека като съновидение и бърза като мечта,
	ще го понесе по резпенените гребени на океанските вълни
	и обратно тук, може би никога вече, не ще го върне тя…

	Но сега, здраво и безгрижно като дете, ще спи той през нощта
	и неостъпно и властно — като любовница и съдба — ще му се присъни
	непостижимата шир, която го зове в тайнствените си глъбини.
P$
