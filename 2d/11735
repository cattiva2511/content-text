P>
	И без да знаеш, ще почувстваш веднага
	благословената Италия.
	Ти гледаш и ръката ти неволно се протяга:
	това — действителност ли е, мечта ли е?

	Това небе, като синило там разляно,
	и тези малки гари розови —
	засмели се сред виещи се рози и лиани,
	магнолии и диви храсти лозови.

	На тихия перон, под цъфналата стряха,
	едни очи, усмивка весела.
	И дълго още подир влака шапката се маха,
	а ти в позореца си се надвесила…

	Чугуненото чудовище пъхти и бяга
	надлъж по китната Ломбардия:
	от запад, вдигнат, бди на Монте Роза флага,
	от изток Адриатиката варди я.
P$
