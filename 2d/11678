P>
	Цели дни аз шия, без да стана,
	до прозореца глава склонила.
	Шия си венчалната премяна.
	Но е работата ми немила
	и шева ми — бавен и неравен:
	често късам свилената нишка,
	често спирам в горестна забрава.
	Всяка гънка крие по въздишка,
	всеки бод със сълзи оросен е.
	А в неделя сватбата ще бъде:
	нелюбим ще тръгне редом с мене,
	а любимия, на скръб осъден,
	мрачно зад амвона ще ме гледа
	с поглед тъмен, зъл и безутешен.
	Как ще срещна тоя взор последен?
	Как ще промълвя обета грешен?
	По-добре бе мъртва в тази дреха
	мащеха ми да ме пременеше.
P$
