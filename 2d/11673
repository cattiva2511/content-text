P>
	Защо си днес ти блед и мълчалив,
	защо не се посмееш, пошегуваш?
	Какво, ревнуваш ли? Нима боли,
	нима, загубвайки ме, ти тъгуваш?

	Край огъня се грееше и ти,
	но мъките ми бяха ли известни?
	За тебе плаках и се причестих,
	и пях молитвено смирени песни.

	Сега — свободен си. Върни се там
	и ако можеш — забрави веднага
	и мен, и моя сън — горчив и ням,
	на който днес самичка се полагам.

	Иди при нея, мене прокълни —
	аз даже, както трябва, не обичам:
	мен и снегът валящ ме пияни,
	и всяка нова песен ме развлича.
P$
