P>
	Ти с болка влагаш в нея всичко, що обичаш,
	от радостта и любовта крадеш,
	живота и съня ти в нея се пресичат
	и палят своята последна свещ.

	Над нея нощем бдиш — присъден и невинен —
	с обрулено от този свят лице,
	така над нея ще заспи завинаги
	и твоето раздадено сърце.

	А те ще попрелистят тази малка книжка,
	преди спокойно вечер да заспят,
	и в полусън ще промълвят, въздишайки:
	„Каква съдба, какъв завиден път!…“
P$
