P>
	Седя и следвам твоя път по картата:
	сега си тук, след час ще минеш границата…
	Какъв дъждовен и противен март!
	Чета, а все на същата съм страница.

	Знам, радва те и севера, и юга,
	града, света, дърветата и къщите.
	И знам ли, може би си вече друга,
	а аз съм тука — безнадеждно същият.

	Часът ми тегне — дълъг, непотребен,
	а колко кратки бяха те при тебе! —
	Освен един, изпълнен с остра мъка,
	безкраен час — на нашата разлъка.
P$
