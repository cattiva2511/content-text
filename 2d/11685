P>
	Да бъда малко овчарче,
	овчарче в Пирин планина,
	да водя вечер стадото
	низ пиринските чукари,
	със свойта свирка шарена
	да свиря — и да прислушвам
	как то ми сладко припява
	със медните си звънчета,
	а долу Гласна приглася
	със триста разни гласове…
	Да викна от връх Еленин,
	да викна, да ми олекне:
	— Чуйте ме, мури вековни,
	чуйте ме, бели камъни,
	чуй ме ти, Пирин планино,
	дето си много чувала,
	още по-моното мълчала…

	В тоя свят няма никого.
	Ти баща, Пирин, ти майка,
	ти сестра, Пирин, ти братец,
	ти — първо либе жалено,
	дето ме черно почерни,
	дето ме само остави
	да скитам, да си кукувам
	и място да не намирам
	в нашата земя хубава —
	глава за отдих да сложа,
	жалбата да си изплача.
P$
