P>
	В ушите още оня шум от гълъбите на площада,
	усещам още жегата от стъпалата на „Сан Марко“,
	зениците се свиват още, сякаш загоряла ярко,
	слепи ги в слънчевия блясък пламналата му фасада.

	Но влакът вече ме отвлича и ми пее без пощада —
	че цял живот не ще забравя тази пладня странножарка,
	че тя през дни студено-зли като мираж ще ми се мярка,
	че на света такава радост може би веднъж се пада…

	А в този час, аз знам, отвъд е нежнорозово морето,
	Венеция трепти, огряла с цветовете на кристала,
	и някъде запял е там един гондолиер несретен.

	Но ето края на канала — с тъмна застояла пяна.
	Венеция, в сърцето ми последна обич осияла,
	над твоята лагуна светла пада вечер кадифяна.
P$
