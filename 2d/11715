P>
	Слушай в часа на прилива как диша пълноводният океан,
	гледай как тежко се вгъва необятната му гръд медносиня.
	Но иде отливът — белогривото воънство вдига своя стан,
	за да завладее там в безкрая — американската твърдиня.

	Ще утихне оголеното крайбрежие и в черната му длан,
	сред пясъка и видираслите, ще блеснат влажни раковини.
	И аз ще събера в шепата си — за да нанижа един гердан,
	койно ще занеса като спомен в своята далечна родина.

	В дни на пустош и задуха, в дни безрадостни и безвестни
	всяко зърно ще ми припомня един тукашен ден или миг —
	океанският простор, вятъра, скалите черни и отвесни,
	мачтите на хоризонта и на чайките острия вик —

	пълноводния, волния прилив на моя живот многолик,
	след който като дребни раковини — останаха тези песни.
P$
