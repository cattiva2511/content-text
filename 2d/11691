P>
	Твоят образ ми бе пътеводна звезда,
	твоят образ бе в мойта килия.
	И напразно се мих със светена вода,
	не пропуснах света литургия,
	на Кръстовден във кръста господен се врекох
	и прочетох три пъти псалтира…
	Една нощ власеницата тъмна съблекох
	и напуснах сама манастира.

	Ти ме взе, както вземаме зрелият нар,
	вече сам полетял към земята.
	И нима любовта ни не е божи дар,
	и сълзите — причастие свято? —
	А защо виждам кървава рана от щик,
	твойта устни когато целувам?
	О, защо ми се мярка Христовия лик,
	и разпятие вечно сънувам?
P$
