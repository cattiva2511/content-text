P>
	ДОКАТО ШУМИ над нас шатъра на зеления дъб
	и като ясно море се вълнува младата трева,
	докато слънцето догори върху планинският ръб
	и кукувицата отчете — нашия живот, невям…

	Доде трае този ден, който не ще се върне за нас,
	притвори очи за миг и изслушай — като на шега —
	старинния пасторал, нежен като песента на саз,
	изпят преди много векове — като че от мен сега.

	ТИ, КОЙТО в летния зной уморено от пътя не бягаш
	и като мене, в леса — хладен не дириш подслон.
	Ти, който носиш в ръце, като жезъл, попътна тояга,
	който по хълма вървиш — сякаш възлизаш на трон.

	Кой е рода ти, не знам, но ела — и от дъбови листи
	аз ще ти сложа венец. Кой си, не искам да знам:
	Пан, олимпиец, пират ли, дошъл сред водите златисти
	белите кораби ти пепел да сториш и плам…
	Слушай: царица да бях, бих ти дала аз своето племе,
	вожд да му бъдеш и цар — ти, моя поглед сразил. —
	Пастирка малка сега — е сирашкия жребий мой земен,
	стадото мое брои — три само бели кози…
P$
