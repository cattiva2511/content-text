P>
	Вън ходи край къщи и пее отново
	април, цветоносеца блед.
	И дъха зелената пролет отрова,
	по-сладка от вино и мед.

	Как душно и тясно е в нашата стая,
	как силно ме тегли навън.
	Това, що разказвам, самичка не зная
	наяве ли бе, или сън.

	Видях аз морето — зелено и тъмно,
	и белият кораб на път.
	Край някакъв бряг неизвестен се съмна,
	де много сирени тръбят.

	Невиждани хора, нечути езици,
	обветрени, млади лица
	и сини очи с разширени занеце,
	и смели, и волни сърца…

	Но ти, недоволен и мрачен, отмеряш
	пет стъпки напред и назад.
	И моя глес млъква, смутен и треперящ,
	треперящ от горест и яд.

	Напразно. Отровата вече проникна.
	В кръвта ми киряща се вля.
	И чувствувам вече — на плещите никнат
	две силни, две волни крила.
P$
