P>
	Като малка черупка, която не знае де ще я изхвърли вълната разярена,
	аз се събудих една сутрина в тази непозната страна —
	с носии странни, непонятен език и цветя, които у нас нямат даже имена.
	Но — бурята, която ме изхвърли тука — да бъде благословена!

	Първи ден край океана, когато задъхани от пръските на пяната солена,
	онемяхме от възторг, а фарът от вълноломната стена
	освети с първия си лъч нашите омагьосано притиснати лица и рамена,
	и като звезда за моряците, засвятка в далечината стъмена —

	бъди благословены Бъди всякога благословен и ти, живот, непостижимо велик,
	и ти, моя съдба мъдроока, която ме кали с изпитания дългогодишни,
	за да ме подготвиш и причестиш с този върховен миг!

	Да бъдат проклети устните ми и моя вцепеняващ се от агонията език,
	ако в смъртния ми час, сред риданията на близки, сподавени от и лишни,
	не благодарят и благословят тези дни всевишни!
P$
