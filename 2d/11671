P>
	Тази бяла, небивала зима
	в паметта ще остане запазена
	като приказка бяла — без име,
	нито писана, нито разказана.

	Този чужди град, смътно обикнат,
	с островърхите къщи и замъци,
	дето вечер фенерите никнат
	с бледожълти, безтрепетни пламъци.

	И безкрайните улици, сплели
	дълги сенки и клони данетелени.
	И ний, първите стъпки поели —
	от съня и покоя извели ни…

	Ще се нижат дни, черни и бели,
	с неотменния знак отбелязани.
	За което сме вчера живели,
	днес сами може би ще погазим ний.

	Но през някоя коледна вечер,
	с две въздишки, несетно отломени,
	ще потеглят на път отдалече
	двете сенки на нашите спомени.

	И ще спрат в този гред, и ще идат
	в остарялата черквица бляснала,
	да отслужат една панахида
	— на нашата младост угаснала.
P$
