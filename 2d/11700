P>
	Говори, говори, говори! —
	аз притварям очи и те слушам:
	— Ето, минахме сънни гори
	и летим над морета и суша…

	Вляво кървава вечер гори,
	вдясно тъмни пожарища пушат.
	Де ще стигнем, кога зазори?
	Този път накъде лъкатуши?

	Там ли, дато свободни ще бдим
	и ще бъдем два пламъка слети,
	и в нощта, сред безбройни звезди,
	като двойна звезда ще засветим?

	— Ти не знаеш? Аз също не знам —
	но води ме, води ме натам!
P$
