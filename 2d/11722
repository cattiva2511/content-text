P>
	Аз няма нищо да говоря
	и нищо няма да те питам.
	Говори доста твоя поглед морен
	и твоето лице изпито.

	В гнета на безизходност пълна
	безумна любовта ни пламна
	и ний оставихме да ни погълне
	мигът на радостта измамна.

	И в треската, що ни убива,
	като слепци в нощта се дирим
	и по-невъзвратимо ни опива
	вихрушката, която свири…

	И нека тътне помежду ни,
	да рухна бялата лавина,
	смъртта с любов ще ни целуне
	там долу, в бездната раззинала.
P$
