P>
	Тук някога се сля небето със земята,
	през мътния порой плющяха знамена,
	зариха се в пръстта, полягаха нивята —
	пожъна огнен сърп незрели семена…

	А днеска — погледни от край до край небето —
	бездънното око над нашият оброк —
	и пълните жита, градините, полето,
	налелия се плод с избистрен, меден сок.

	— Дочаках те и аз, дочаках най-подире,
	ден с обич оплоден и благодарно тих.
	През огън и вода преминах да те диря,
	безспирно се стремях, воювах — победих.

	Бъди добре дошъл. И отдих, и умора,
	и радост, и печал, и ти, възлюбен плен —
	нали сте вие дял за всички замни хора —
	бъди добре дошъл, мой светъл, първи ден.
P$
