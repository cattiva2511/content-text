P>
	Открих стъпките ти в пясъка и за да стигна по-бързо,
	тичах и затъвах до колене, падах от умора,
	а като се изкачих на хълма — извиках удивена,
	сякаш пръв път те видях в тази вечер назебвенна:

	Изпълваше целия хоризонт, тъй голям ми се стори,
	стъпил на брега, а косите в облаците горе.
	И когато ме съзря и вдигна ръцете си към мене —
	искаше да обгърнеш сякаш цялата вселена…

	Чуй биенето на сърцето ми, виж сълзите в очите
	и знай — никой досега не ме е прегърнал така,
	никого до днес и аз не съм прегърнала — така.

	И ако радостта ми в този миг натегне на везните
	и бог поиска да скъси нишката на дните ми,
	като за висша милост ще простра към него ръка.
P$
