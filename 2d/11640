P>
	Земята е от твойто слънце уморена,
	иди си, летен ден, иди си, дълъг ден!
	и стария ни дъб, и той е уморен,
	безпомощно отпуснат, дъх едва поема.

	О, топла лятна вечер! Още е небето
	прозрачно и на запад кърваво, а ето,
	видение ли, сън ли, грее в светлината
	със друга светлина и нова, и позната

	вечерница-звезда. Отварят чашки бели
	към нея цвят до цвят,
	в молитва къщите стоят, глави привели,
	и сякаш божи дъх прегърна тоя свят.
P$
