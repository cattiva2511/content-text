P>
	Като дете, което са от бащиния дом изтръгнали
	и някъде средпът оставили без грижа и защита,
	така и аз останах по света самичка да се скитам.
	Ще се помоля, сълзите си ще изтрия и ще тръгна.

	В най-шумния и многолюден град, в тълпите на площада
	ще ида да се смеся — и ще хвърля мъката си кръстна, —
	дано под милионите нозе, незнаещи пощада,
	на прах да стане, вятъра да я подеме и разпръсне.

	Остане ли у мене пак, ще се отправя в планините,
	от най-високия и стръмен връх ще я захвърля в бездната,
	като откъртен камък, в пропастта надолу запокитен,
	по сипеито да се хлъзне и навеки да изчезне.

	Не се ли там погуби и завърне ли се в мен отново,
	в морето ще я хвърля, в най-дълбокото — да се удави…
	Но не успея ли, не ме ли и тогава тя остави —
	ще си я нося цял живот, додето с мене я заровят.
P$
