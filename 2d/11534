P>
	в град под стъклен похлупак
	ожулените колена ще търкат релсите
	ще отпечатват картата на мрежата
	вълчицата ромул и рем
	синхроничност и константа
	неоновите очи ще мигат
	релси и тунел през времето
	метро

	утре
	вчера
	днес
	съвпадение и случайност
	ойкуменополис
	хелиополис
	метрополис

	небесен трус
	хвърчащи пътни настилки
	разбит соломоновия храм
	навуходоносор и нострадамус
	синхроничност и константа
	бъдещето ще остава някъде зад нас
	в подземията по разписание
	метрополис се срива
P$
