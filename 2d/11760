P>
	В часа, когато бяло-пепелява
	се стеле ноемврийската мъгла,
	в сърцето твое свредел задълбава
	една тъга, един безимен глад.

	По хълмовете есента минава
	и пътищата дъжд и кал застла.
	В живота що ли още ти остава?
	Какво са твоите борби, дела?

	В химери някакви си се унисал
	и в криво огледало си видял
	живота, щастието, любовта.

	И в себе си до капка си раздал
	да дириш вечен някакъв свръхсмисъл —
	а си загубил смисъла в света!
P$
