P>
	Ой, Коледо, мой Коледо!
	прати, Боже, свойто чедо
	пак да дойде на земята,
	на земята, при децата.

	Да пристигнат отдалеко
	трима царя със овчаря,
	да посрещнат коледари,
	да даруват скъпи дари.

	Ой, Коледо, мой Коледо!
	прати, Боже, свойто чедо,
	изпрати го, за да може
	в къщите ни мили Боже,

	да погледне, да надникне
	и децата да обикне —
	че са боси и са гладни
	и за топла радост жадни.

	Ой, Коледо, мой Коледо!
	прати, Боже, свойто чедо,
	изпрати го да ни грее
	като слънце, като злато,

	зиме птичка да запее
	като чудо на земята,
	както ти си чудо, Боже,
	дето всичко, всичко може.
P$
