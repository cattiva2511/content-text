P>
	Вдигни и ти очите си нагоре
	и помоли се заедно със мене. —
	Така в детинство с майка си говорех
	и молехме се двете на колене.

	Аз чакам в бялата венчална дреха
	да дойдеш ти — сънуван и обичан, —
	да бъдеш моя радост и утеха,
	с цвета на младостта да те окича,

	да се стопя като снежинка в огън
	и на кръвта ти огъня да бъда.
	О, вижда бог и моята тревога,
	и моята любов — и нека съди.

	И ето, звън вечерен се пророни,
	пътеката пребули снежна мрежа
	и ледени цветя, листа и клони
	по здрачните стъкла изплете скрежът.

	Вземи ме — с мойта обич всеотдайна
	и с моя дар безценен и безимен.
	И даже ако смърт е в тази тайна,
	тогава пак вземи ме — умъртви ме.
P$
