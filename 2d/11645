P>
	Като платна в небето разлюляни,
	като размътени до дъно океани,
	със грохот от ударени вълни
	се носят облаци страхотни над простора.

	Небесните прозрачни глъбини
	останаха зад тях дълбоко скрити —
	заляха ги, забулиха вълните,
	а тъмните им сенки разпиляни
	върху земята, сбират се в една
	проникваща, прояждаща тъма
	и леят черна влага…
	Над тях, раздвижено,
	небето бяга.

	Мълчи светът потиснат. А отгоре
	друг свят ечи, бушува и говори.
	О, аз не съм сама, не съм една —
	че там, над мен, зад черната стнена,
	докосва ме и вече ме пронизва
	надвесения свят
	и тъй близо е, близо…
P$
