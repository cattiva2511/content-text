P>
	Додея ми, майко, робска орисия
	в господарски двори и с тежко имане.
	Саван ми е пуста свилена премяна:
	под чисти жълтици да превивам шия
	под скъпи чумбери да прикривам вежди,
	от гривни ковани с ръка да не сегна,
	от сребърни пафти снага да ми тегне —
	тежко да присътпям, плахо да поглеждам…

	Искам, майко, млада — младост да позная.
	Злато ми снагата, свила ми косите,
	господарска воля — огъня в очите.
	Довека ли, майко, младостта ни трае?
	Да стана зарана, да ошетам двора,
	па да литна в къра — и да ми е тесен, —
	сърпа да извия и викна песен,
	та да потрепери равното Загоре…
P$
