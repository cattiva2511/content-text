P>
	този който ражда сам себе си
	едва ли страда от едипови комплекси
	едва ли познава електра отблизо
	той изпълзява като змия от земята
	и наоколо виреят зли поличби
	растат магьосници
	в седалището на окото му
	лодкарят неуморно гребе небето
	мътят се звездите люпи се ковчегът
	отваря се клепачът на луната
	и корабът потъва в слънцето
	испанската армада в облаците
	обречен е лудият тристан
	гео милев трябва да умре
	обезобразено егото
	там някъде крачи едноока
	самуиловата армия
	там някъде крачи обезглавен
	последният поет и
	септември септемврира скарабея
P$
