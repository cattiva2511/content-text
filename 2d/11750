P>
	ВЪРТИ СЕ, ВЪРТИ СЕ, ту гладко и плавно,
	ту вихрено, лудо, стремглаво,

	от север на юг и от изток на запад,
	през бури и слънце, през нощи и дни,

	през наши и чужди сърца и съдби,
	през радост и скърби, през смях и сълзи,

	върти се, върти, колело на живота —
	животът е устрем и вечно движение,

	а още сме млади ний, още сме жадни,
	и още сме тука, и още сме твои —

	да няма застой, че застоят е смърт —
	а дълго ще бъдем ний мъртви!
P$
