P>
	Кой си ти, на моя път застанал,
	моя сън от клепките прогонил,
	моя смях от устните откъснал?
	И магия някаква ли стана?
	Виждам те на старите икони,
	чувам те в съня си нощем късно:
	гледаш ме с очи на похитител,
	а в гласа ти всеки звук ме гали.
	Кой си ти, в духа ми смут запалил —
	Мефистотел ли, или Кръстител?

	А сърцето мое доверчиво
	пее — птичка в разцъфнала градина,
	пее — и нарича те: Любими.
	И покорна, шепна аз щастлива,
	както на Исуса — Магдалина:
	— Ето моите ръце — води ме!
P$
