P>
	Изпълни се пророчеството твое — жив си ти
	и ще живееш винаги в сърцата млади и горещи,
	с безсмъртната лъча на подвига смъртта си осветил,
	единствен лик, пред който всички ние палим свещи!

	Безволие когато угаси надеждния светлик
	и безвяра ни налегне като гробен камък,
	пред нас възстава твоят образ — мощен и велик —
	в очите с повелителен и гордо-гневен пламък.

	И леко дишаме, и гледаме Балкана тъмносин,
	и чуваме жътварките в безкрайните долини,
	и любим страстно, както някога си любил ти един,
	и твърдо вярваме, и знаме: няма да загине
	народът, който е родил такъв поет и син!
P$
