P>
	През улиците здрачни, през къщите, стените,
	през плачещия ромон на есенния ден,
	през този град, погребан в желязо и гранити —
	усещам, че ме чакаш — ликуващ и смутен.

	Усещам твоя поглед, отправен в тъмнината,
	усещам ти рцете, протегнати насън,
	усещам как се вслушваш за стъпките познати
	и как сърцето трепва при всеки шум отвън.

	И аз потрепвам с тебе. Незрими нишки вплитат
	и таглят мойта воля, ръце, нозе, очи.
	И повече не мисля, и тръгвам, и не питам
	в какъв дом ще осъмна, къде е той и чий.
P$
