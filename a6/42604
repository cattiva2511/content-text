	Обичам да лежа на земята и да гледам как тревичките достигат небето. Това не мога да видя, когато ги тъпча. Явно човек трябва да се изравни с нещо, за да го оцени. Кое колко е високо зависи от това, къде сме ние самите. Земята и небето са отправните ни точки. Когато летим в небето, жадуваме отново да усетим земята. А когато ходим уморени по нея, жадно обръщаме поглед нагоре — там търсим помощ и опора.
	От тревата се уча да разбирам високото и ниското и да съм здраво стъпила на земята. Обичам да ходя по нея боса и на пръсти. Но знам, че съм дошла някъде отгоре. Сигурно затова ми харесва всеки ден да гледам облаците.
