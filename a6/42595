	Ако можеш да видиш малкото в голямото и голямото в малкото — ти си голяма работа.

	* * *

	От всяко дърво свирка не става, но сянка става.

	* * *

	Гледай си живота и си свиркай. Докато не те е отсвирил.

	* * *

	Ако те стяга шапката, купи си по-голяма. И си спомни времето, когато си бил шапка на тояга.

	* * *

	Малък залък хапни, добра дума кажи — рецепта за дълголетие.

	* * *

	Често трябва да се отдалечиш от нещо, за да ти стане близко.

	* * *

	Ако доскучаеш на себе си, за околните със сигурност си станал досаден като муха.

	* * *

	Къде започва приятелството и любовта? Там, където егото е на свършване.

	* * *

	Винаги брой пари в банката. Никога не брой пари, дадени за любими хора. Иначе сметките ти никога няма да излязат.

	* * *

	Акъл море — глава шамандура, все си плува по повърхността.

	* * *

	Ако не знаеш кога сам да слезеш от сцената с аплодисменти, те свалят оттам с освиркване.
