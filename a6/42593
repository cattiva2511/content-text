	По делата им ще ги познаете политиците. Не по словата им.

	* * *

	Жаждата за власт е като алкохола. Ако пийнеш повече, ставаш за смях.

	* * *

	Добрата дума железни врати към европейските фондове отваря.

	* * *

	Стана голяма клечка и взе да гази като мечка. Ама ще го гази/сгази? мечка.

	* * *

	Демокрацията у нас шета като в поговорката: Булка шета — град бие.

	* * *

	Преди сме били начело, а сега сме на опашката на Европа по жизнен стандарт. Затова сме с подвити опашки.

	* * *

	Кога ще ги стигнем западноевропейците? Когато започнат да тичат насреща ни.

	* * *

	Ние хем не си харесваме живота, хем си я караме постарому. Също като в поговорката: Хем боли, хем сърби, хем ми е драго.

	* * *

	Как най-лесно да си вдигнем самочувствието? — Като ударим по една гроздова.

	* * *

	Докато някои лапат мухи, други лапат пържоли.

	* * *

	Мишките кроят планове, а котката ги реализира с тяхно участие и за тяхна сметка.

	* * *

	Някои политици каквото можаха — направиха. За което не се извиниха.

	* * *

	Капка по капка — вир става. Лошото е, че от капката вирът преля и ни заля.

	* * *

	Голям залък хапни. Голямо обещание не давай.

	* * *

	Колкото по-нависоко се изкачваш, толкова по-отвисоко можеш да паднеш.

	* * *

	Ако забравиш откъде си тръгнал, няма да стигнеш далече. Ако забравиш накъде си тръгнал, няма да стигнеш никъде.
