	• Ако имаш две ризи, дай едната на ближния.
	└Ако имаш две ризи, смъкни трета от гърба на ближния.

	• Приятел в нужда се познава.
	└За какво са ти приятелите, ако не можеш да ги използваш?

	• Който се учи, той ще сполучи.
	└Който цял живот се учи, все чака да сполучи.

	• Дума дупка не прави.
	└Дума дупка не прави — ама в ламарината. А в сърцето прави и остава.

	• Ако не искаш да бъдеш наковалня, ти трябва да бъдеш чук.
	└Ако не искаш да бъдеш наковалня, стой по-далече от чукове.

	• Гладна мечка хоро не играе.
	└Гладна мечка и хоро играе.

	• С питане до Цариград се стига.
	└Който много пита, много го лъжат и далече не стига.

	* * *

	Който пее, зло не мисли. Който пие — хич не мисли.

	* * *

	Сила дълго не трае. Глупост вечно трае.

	* * *

	От камък е по-як човекът и от яйце по-слаб. Зависи къде го чукнеш.

	* * *

	За какво са на кокошката крилата и на човека умът, ако не ги използват?

	* * *

	Те се гледаха влюбено, но не в очите, а в очилата. Той виждаше себе си, тя — също.

	* * *

	В живота трябва да си отваряш очите. И понякога да ги затваряш.

	* * *

	Ако гледаш света през криво огледало, не можеш да вървиш по правия път.

	* * *

	В плитка вода едра риба не се лови. Трябва да нагазиш надълбоко.

	* * *

	Знай си цената, за да не ти видят сметката.

	* * *

	Две глави са повече от една. Ако са пълни.

	* * *

	Окото лъже често, сърцето — рядко. Следвай сърцето си!

	* * *

	Всеки знае себе си. И каквото си знае, това си бае.

	* * *

	Каквото надробиш на другите, после го сърбаш от твоята паница.

	* * *

	На твоята нива сей разумното, доброто, вечното. Само тая реколта не я мори ни суша, ни киша.

	* * *

	Ако искаш сериозно да разбереш живота, не се взимай на сериозно, а го приеми като игра.

	* * *

	Важно е не колко дълго живееш, а колко дълго се чувстваш жив.
