P>
	загубих се
	сменям картините и върху тях се опитвам да трупам
	интелект върху интелект без да преименувам цветовете a възприятието за тях
	тогава рисувам
	но не съм истинска — система — конкурирам се отвътре
	така съществуват в необходимост и език —
	„важно е“
	но не знам пръв е разумът или идеята за разума
	защото сме самотни от идеи в които потъва
	интелект
	— кой от тях избутва или не избутва другия?

	когато преносимият център на идентичността
	заседне в центъра на егото
	те взаимно се неутрализират
	и се появява социум

	war x

	ако не си свидетел на началото
	не си свидетел и на края
	когато гледаш нещо да умира
	ти спираш да го наблюдаваш
	изчезва зарядът и познанието

	дали затова времето се забавя и се забързва
	дали затова е времето
P$
