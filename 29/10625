P>
	Като лежах веднъж с една еврейка гадна —
	два голи трупа сякаш, захвърлени в нощта! —
	в платената любов дъхът ми тъй отпадна,
	че замечта за твойта печална красота.

	И с царствена осанка пред мен изникна ти,
	с мощта и прелестта на своя поглед странен,
	с косата лъскава и гладка — шлем уханен,
	от който любовта ми след миг ще запламти.

	Бих те целувал жадно и тялото ти аз
	бих с бисери обсипал — от чиста вечна страст!
	от хладните нозе до смолните къдрици,

	ако веднъж с невинно избликнала сълза
	в печална късна вечер, о ти, царице зла,
	стопиш леда искрящ на своите зеници!
P$
