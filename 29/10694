P>
D>
	На Лорелай
@	от „Софроний“
D$
	В среднощ щом се пръснат тълпи многоцветни
	на блудкав и пъплещ весден маскарад
	и месец замислен несетно наметне
	безплътни воали на спящия град,
	ний трима бродяги-царе безмонетни
	из пустите улици мълком вървим.

	Нощта е тъй свежа и в сенките нейни
	пристъпват възкръснали странни мечти,
	ту образ на дева жадувана грейне
	и чудно блаженство разлей се в гърди,
	ту плахо се мерне в одежди жалейни
	на минало щастие призрак любим.

	Че нощем градът е легенда незнайна,
	животът — печална, но свидна мечта,
	че всяка душа е поема безкрайна
	и нейните стихове шъпне нощта,
	а всеки стих обич е, мъка и тайна,
	а всеки стих сън е и скръбен надслов.

	В среднощ среброкрила тълпи многоцветни
	щом стихнат, сломени от лих маскарад,
	и месец замислен безшумно наметне
	безплътни одежди на спящия град,
	вървим ние трима царе безмонетни,
	пияни от бира, тъга и любов.
P$
