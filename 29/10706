P>
	Помниш ли кога с другари
	аз раздрънквах ти китари?
	Помниш ли, о Лорелай,
	дните на цветущий май?

	Ти не помниш вече, зная,
	ни китарите, ни мая…
	Не си спомняш ни за миг,
	зер сега съм аз войник!

	Ала туй ме не тревожи!
	И без тебе, драга, може.
	Аз си имам вече, знай,
	вакарелска Лорелай.

	Тя със всичко ме снабдява,
	хлебец, сиренце ми дава,
	захар, ябълки, салам
	не нарядко днеска ям.

	Тя е буйна, снажна, едра,
	а най-важно, твърде щедра.
	Тя за мен е комитет,
	тя за мен е целий свет.

	Па и доста е красива,
	вечно весела и жива.
	Тя е чудо! Благодат!
	Слънце за войника млад!

	Ето ни, това се вика
	нежност и любов велика.
	И за теб не давам май
	новата си Лорелай!
P$
