P>
	Мрачна нощ криле разпери,
	ето кипна страшен ад,
	цялата земя трепери,
	рев надава буйна рат!

	Ах, каква е канонада!
	Ах, какъв подземен рев!
	Галиба небето пада
	пред ужасний божи гнев.

	Черна, Черна, ти какво си?
	Ти играчка си пред туй!
	Тук ужасен гръм се носи,
	тук се адски тътен чуй!

	На пет метра сто топове
	сеят тука плам и смърт,
	още пресни, още нови
	как безспирно те реват!

	Данте, Данте, де трепериш,
	пожълтял като лимон?
	Как ли на това се дзвериш
	горе, байчо Напольон?

	О, Вердьоне, тътен мощен
	надали си нявга чул!
	Тук се води бой среднощен
	с канонада от фасул.
P$
