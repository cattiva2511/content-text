	[* Не гарантирам, че земята няма да изхвърли труповете им.]

P>
#	1. Лойд Джордж

	Борец за кървавий потоп
	почива в този хладен гроб.
	Живя, мечта да освободи
	света от всякакви народи.

#	2. Поанкаре

	На вечен сън лежи под тази пръст
	тоз, що разпъна Франция на кръст.

#	3. Николай Романов

	Откърмен в Царское село,
	да вникне в тюрмите успе
	и че светът е колело
	доказа ни той най-добре.

#	4. Викторо Неподвижни

	По път сред скръбни кипариси
	към Рим, човече, затечи се
	и там по четири страни
	от „Св. Петър“ тъй викни,
	че всичко да се потресе:
	„Ум царува, ум робува,
	ум патици пасе!“

#	5. Фердинандул Влашки

	Почива тук босякът молдован,
	що казал бил след Тутракан:
	„От меча кожа ремък се не вади
	и лозе на баир се мъчно сади.“

#	6. Алберт Белгийски

	Да, крал се той роди, ала сполучи
	по чуждите врати да стане куче.

#	7. Венизелос

	Тук е зарит
	скорпион от Крит.

#	8. Газда Перо

	Почива тук един велик
	по глупостите си старик.
	Мечтата му бе да опре
	държавата му на море
	и бог му сушата отне,
	ала виде море поне.

#	9. Керенски

	Безумен, празноглав водач
	земята е прибрала тук.
	Лежи тук този, що напук
	на бившия си бог
	девиз издигна „С кръв и плач
	напред от трън на глог!“

#	10. Никита Босяк

	Ей, странниче, иди и вредом разкажи,
	че тук поет, апаш и крал лежи!

#	11. Вилсон Доларинг

	Почива тук сарафинът прочут
	или же умният пожарникар,
	що искаше световния пожар
	да угаси чрез ноти и барут,
	ала в конце концов той сам
	попадна в неговия плам.
P$
