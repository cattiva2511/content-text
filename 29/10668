P>
	шумоленето намалява
	докато остане ритмично тракане от
	колела на механичен часовник
	глава във влака

	нетърпението обезобразява
	върховете на клоните и
	спрелите облаци

	иска ми се да щракна с пръсти
	и да видя как влакът излиза от релси

	заспивам като паяжина
	в изкривена перспектива
	зависима

	не дефинирам
	контрол

	в една позиция —
	главата паднала
	звукът зашит

	надолу от
	обичам
	към
	ненавиждам

	този свят
P$
