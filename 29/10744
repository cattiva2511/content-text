P>
	Фалшиви миротворче, защо се тъй озъби,
	за мир след като толкова гърлото си дра?
	Дали че никой твойта песен не разбра,
	или се до насита вече ти натръби
	с тръбата на мира?

	Или на твоя светлост поиска се да гони
	Михаля из морето и да яде лобут,
	т.е. начесто бани да прави в този студ?
	Или си пък помислил, че може, Уйлсоне,
	така да бъдеш чут?

	Дали ти натежняха веч планините златни,
	та каза да похарчиш в световния комар,
	певецо ексцентрични, и ти някой долар.
	Или причините са и тебе непонятни
	за този войнствен жар?

	Дали за развлеченье, дали от дълга скука
	намисли да изтеглиш, размаха ножа свой,
	т.е. — сарафа вечен да поиграй на бой?
	Каквото и да мислиш, не плаши ни юмрука,
	юмрука кекав твой!
P$
