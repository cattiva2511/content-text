P>
	Ненавист — бъчвата на злите Данаиди;
	с ведро в ръцете силни и кървави Мъстта
	излива в теб — макар там нищо да не иде —
	потоците от сълзи, на мъртвите кръвта.

	Но тайни дупки сам пробил е Сатаната
	и векове напразно тя лее свойта пот,
	и жертвите отново събужда за живот,
	за да изстиска пак до капчица телата.

	Ненавистта — о, тя пиянство е! И жажда.
	И както хидрата Лернейска се възражда:
	една глава отсякъл — израства друга в миг.

	Забрава вкусва всеки щастлив алкохолик,
	а ти, Ненавист, и това не ти остана —
	на пода в кръчмата да спиш като заклана.
P$
