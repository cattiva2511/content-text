P>
	по крилата
	сухи
	изтръпнали
	спуснали
	тласък върху съня ми
	по крилата на черната птица
	се стича тъга
	отронва се бавно
	повторно
	отровно
	за нея
	и ме повлича
	оттатък съня:

	там
	зала
	изпръхнали трептящи стени
	нисък таван
	няма земя
	там
	маса
	пробита
	избита врата
	поставена или забравена?

	и слегнала куха
	се свива после разтяга
	стаята — зала
	черната птича уста…

	и в полет унесена
	в безсънен летеж
	аз тряскам с все сила
	по безметежния ден
	пляс! и се разлива
	стича се свлича
	се черната
	душата ми
	Тя
P$
