P>
D>
	На Чичика
D$
	Трепетлики пъстростволи,
	свели грани замечтани,
	ронят листи златоткани;
	рой девойки сивополи
	плъпнали са между тях
	с яснозвучен, кръшен смях.

	Ние войни потни, прашни
	ги поглеждаме под вежда
	и смехът им ни нарежда
	скъпи случки некогашни,
	спомени от светли дни
	през цивилни младини…

	Трепнат грани полуголи,
	шепнат листи златоткани
	за забравени романи
	с ученички късополи
	през печален листопад
	в този същи дървосад.
P$
