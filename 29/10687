P>
	Прието е още отколе
	обичай красив и свещен —
	на този ден агне се коли
	и младо месо ний ядем.

	България агне бе младо,
	не ще отречете това,
	с балканското шарено стадо
	току-що запаса трева.

	Но дойде Гергьовден световен
	(обичай красив и свещен!)
	и агнето с поглед тъжовен
	видя си последния ден.

	Изпод трикольорната стряха
	днес виждаме всички добре,
	че наши касапи го клаха,
	а кожата друг му дере.
P$
