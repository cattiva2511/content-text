P>
	В очите твои се чете
	пак пламъкът на юлски ден,
	ала той, хубаво дете,
	съвсем не стопля вече мен!

	Обвит в дебел саван от скръб,
	не сещам твоите очи,
	тъй както гръмнати млад дъб
	не сеща слънчеви лъчи.

	В гърдите ми младежки жар
	угаси ледена вода,
	срутен е всеки друг олтар,
	оста сал този на скръбта.

	Погребал цветни младини,
	не чакам да възкръснат те!
	Към друг ти взори обърни,
	към друг, о прелестно дете!
P$
