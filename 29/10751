P>
	— Аз съм тука, пред вратата,
	моя дивна Лорелай,
	мое слънце, моя радост,
	бял трендафил цъфнал в май.

	Аз сърце си тебе нося,
	моя малка Лорелай,
	теб, девойко свилокоса,
	любовта си нося, знай!

	Ти немееш. Равни двори
	глъхнат в странна пустота!
	Я излез ти на прозори
	и пръсни, пръсни скръбта.

	— Хей, хъшлако, недей тропа,
	че ще видиш Лорелай,
	неодяланата сопа
	по гърба щом поиграй!…

	Но разбира ли хъшлака —
	вътре виното кипи,
	а бащата зад вратата
	шум не може да търпи.

	И стана тогава бърже
	пак театро във нощта
	и от улицата тъмна
	те очистиха калта.
P$
