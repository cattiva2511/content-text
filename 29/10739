P>
	Ти си в траурните дрехи
	кипарис в среднощен мрак,
	ти си млада монахиня
	с поглед тъжен, но и благ.

	Твоят поглед поразява
	твърде тежко всеки мъж,
	поразений пожелава
	с теб да е поне веднъж.

	Устните пък твои али,
	цъфнал в майско утро мак,
	гонят чуждите печали
	денем и сред нощний мрак.

	Ти си нежна, благородна
	като болнична сестра,
	ти си весела, свободна,
	вечно щедра и добра.

	Офицери и цивилни,
	тиловак или герой,
	ласките ти тъй умилни
	сгряват като летен зной.

	Но съзрял те сред тълпата,
	аз си смятам, без да ща:
	твоят мъж от небесата
	как ли зъби се сега?
P$
