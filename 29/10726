P>
D>
	На Понто
D$
	Ден денувам в улиците прашни,
	нощ прекарвам — без сънища страшни,
	нямам каси,
	нямам даже хижа,
	нямам страх, ни
	полунощна грижа
	леле море,
	дивни ученички,
	море тихи
	борови горички.

	Бог богува — хич се и не чува,
	трус бушува — нека си бушува.
	Не ме стряскат
	земетръси пусти,
	няма бяг по
	гащи и по фусти.
	Леле мои
	прелестни съседки,
	море чудни
	панорами редки.

	Трус яви се — крачка през прозора,
	крачка сторя — ето ме на двора,
	не търкалям
	се по стълби вити,
	няма писък,
	ни глави разбити.
	Леле моя
	къща без етажи,
	море леки
	кат перо багажи.
P$
