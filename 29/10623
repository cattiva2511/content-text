P>
	Обичам, о, душа ленива,
		да гледам възхитен
	как твойта плът лъщи, прелива
		като блестящ сатен.

	И сред косите ти игриви,
		на синкави вълни —
	море с ухания горчиви,
		с бездънни глъбини —

	подобно кораб горд, пробуден
		от утринния бриз,
	към свод и непознат, и чуден
		лети духът ми чист.

	В очите ти — ни глъб засмяна,
		ни мрак горчив расте,
	и две бижута от стомана
		и злато май са те.

	В движенията ти прозира
		как тръпнеш в ритъм вял —
	змия, покорна на факира,
		скъп жезъл развъртял;

	Под маската ти тъй приятна
		детинската глава
	подобно слонче — непохватна! —
		поклаща се едва

	и тялото ти плавно ляга —
		бърз кораб в дъжд и зной
	водата с рея тъй досяга
		на острия завой.

	Вода от ледник — бликва влага
		от твоите уста
	и зъбите — два бели бряга —
		като прелее тя,

	аз пия Скитнишкото вино.
		И в моите гърди
	като небето мокросиньо
		посипва то звезди!
P$
