P>
	Ний сме тилов ураган,
	водим ние страшна бран
	без „на нож“ и без „ура“.
	Ний пред светия олтар
	на касап или хлебар
	сме готови в своя жар
	да положим скромен дар —
	по три-четири ребра;
	ний ужасна сме войска
	със топове бамбашка,
	бързотечна сме река
	от глави, ръце, крака.
	Ний сме винаги на пост,
	та глада си — вечен гост
	да прогоним бар за миг.
	Ний сме армия безчет,
	водим боеве навред
	и трепери целий свет
	пред могъщото „напред“,
	пред гръмовния ни вик.
	В халите сме хала ний.
	Необятна мощ, що крий,
	всичко що помита в миг!
	Ний сме тилов ураган,
	всеки ден ний водим бран
	и не от един дюкян
	вземали сме страшна дан
	две-три биволски ребра.
P$
