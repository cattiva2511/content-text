P>
	Загледан във днешния ден,
	не виждам аз друго освен
	суетност, тъма и порок
	и никъде никакъв бог,
	достоен за чиста любов,
	човек за когото готов
	да бъде света да презре
	и с гордост на кръст да умре.

	Загледан във днешния ден,
	аз виждам мнозина кат мен
	с вериги на млади крила,
	сломени от ранни тегла
	и влачущи морни крака
	без ничия свята ръка —
	ръката на някой пророк
	да сочи тям истински бог.
P$
