P>
	Далече се сливат и губят блестящите релси
	сред цъфнали шипки и трепетна ръж
	и старият орех бленува, широко прострел се,
	обкичен с седефени капчици дъжд.

	* * *

	И тайнствено лятната привечер сплела е мрежи
	от синкави сенки и златни петна
	и в техните дипли безмилостен спомен бележи
	последния укор на свята жена.

	А помня тез нощи, тез нощи на знойна забрава
	под сънния припев на бледи звезди
	и сякаш по малкото мостче тя пак се задава,
	смутена и влюбена, както преди.
P$
