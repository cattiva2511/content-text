P>
	Закрача ли в булвара
	в устата си с цигара
	сред пъстрите костюми,
	сред тънички парфюми,
	аз зная, че край мене,
	забързали засмени,
	ще минете вий двете,
	о, Линочка и Кети!

	Реша ли както всички
	в зелените горички
	сред пролетна омая
	и аз да помечтая,
	то непременно двете,
	затъкнали по цвете,
	ще минете благата,
	о, Линочка и Кати!

	В театъра ли ида,
	там вази пак ще видя
	с страни заруменели
	и рокли снежнобели —
	две пеперуди снежни,
	две гълъбчета нежни,
	две лилии в градина,
	о, Катенка и Лина.

	Веднаж на пет години
	и моя милост мине
	към черквата от скука,
	о, чортове, и тука
	аз вази пак ще срещна
	и ей душа ми грешна,
	след толкоз труд смирена,
	пак дяволът я взема.
P$
