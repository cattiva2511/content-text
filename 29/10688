P>
	Жених бе мракът, глупостта пък булка
	и брак свещен ги свърза тях.
	Под песента на дяволска цигулка
	бе първият им общи грях.

	На брачното легло в таз вечер първа
	от мрака и от глупостта
	роди се не дете, а зла свекърва
	и цензура назва се тя.

	Като дете на глупостта, тя, зла и гневна,
	против ума се опълчи;
	родена в тъмно, съскаше вседневно
	към всяко снопче от лъчи.

	И щом бе вече немощна и слаба,
	непразна се усети тя
	и за наследник тази жълтозъба баба
	закон печатен завеща.

	Затуй в часа на нейната кончина
	камбана празнично не бий —
	замлъкна тя, а ето хищно зина
	отрок със същите зъби.
P$
