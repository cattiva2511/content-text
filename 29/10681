P>
	Нечакан и нахален гост —
	кихавицата тази зима
	пак окупира всеки нос
	и спря се там невъзмутима.

	Навсякъде днес из града,
	споходени от тази хала,
	деца, госпожи, господа
	вървят и кихат на провала.

	Кихавица! Днес няма кът,
	ненавестен от таз несрета,
	простинал не за първи път,
	разкиха се дори бюджета.

	А кихат си безспир по нас
	валута, ред и управия,
	че в политическия мраз
	и днес сме по жилетка ние.

	И вслушваш ли се отстрани —
	ще чуеш как със горест тиха,
	простудена от две войни,
	България зловещо киха.
@@	«Българан», 4 февруари 1922
P$
