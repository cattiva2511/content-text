P>
	Засрамена от свойта доброта,
	изкриви нервно зимата уста,
	отърси пудрата си от лицето
	и на града, балкана и полето
	с неизразима гордост тя надяна
	набърже бяла тъничка премяна.

	Помръзнал здравата на юг Сарай,
	разтривки вече сигур не желай
	и затова на север той с надежда,
	очаквайки пак „топлина“, поглежда.
	А Ганьо дяволито Дойчу шъпне:
	„Тъй нека в неизвестност да потръпне!“

	Трепери днес от северния студ
	и серенададжията прочут
	и кат мишле, мяукане що слуша,
	все по-дълбоко сгуша се в ботуша,
	но май и той пак тесен ще му стане,
	когато маслосвета се захване.
P$
