P>
	Далеч изчезнаха цигарените книжки —
	гърдите ми се късат от въздишки.
	По тях се топя аз в тъга!…
	Къде, къде са те сега?…

	Тъй гиздави, тъй дивно белоснежни,
	кат летни рокли на девойки нежни,
	кат пеперудки в слънчев ден —
	защо, защо не са пред мен?…

	И вместо тях във моята кутия
	газетки разни!… О, проклета орисия!
	И вместо тех, и вместо тех
	билети от трамвая взех!…

	Далеч изчезнаха цигаревите книжки —
	гърдите късат ми се от въздишки
	пред спомен скъп, пред спомен драг.
	Ще ли ги видя нявга пак?…
P$
