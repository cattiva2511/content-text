P>
	На запад слънцето отива
	към непознати светове
	и с пурпур залеза облива
	тополовите върхове.

	Прегръщат се кафяви, златни,
	червени, сини цветове,
	полъхва нежно топъл вятър
	и гали с чудни звукове.

	В сребро изгряла е луната
	с полуотворено око
	и под властта на красотата
	замира всяко същество.

	Копнежи, блянове, мечти,
	преплитат се сега в душата,
	заспиват хорските сплетни
	на залеза от красотата.
P$
