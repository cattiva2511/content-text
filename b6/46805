P>
	Тръгнахме с началото на изгрева,
	заредени с трепетно очакване,
	че ще видим гледките невиждани,
	своето откриване дочакали.

	Запълзяхме бавно по пътеката,
	виеща се нейде в неизвестното,
	борехме се с жилавите клекове
	от копнежа по върха унесени.

	И когато за почивка спирахме,
	пак нагоре сочеха очите ни,
	час по-скоро жадни да достигнат образа,
	създаден във мечтите ни.

	Времето бе спряло и ни гледаше,
	вятъра танцуваше подканващо,
	сякаш искаше да сподели победата
	дето там, най-горе ни причакваше.

	Уморени, слисани и вярващи,
	стигнахме — прозрели изначалното;
	сутринта ни изгрева изпращаше,
	а сега посрещаше ни залеза.
P$
