P>
	Събирам отломки от разпиляното слънце
	из мъртвеещата ти пепел.
	Като безмилостна хрътка,
	преследваща с ярост своята жертва,
	все по-озъбено към поредния Ноев ковчег
	доближаваш се.

	Разчитам ясно, Ден,
	необузданата лудост в очите ти,
	поругаването на небесната дъга*,
	[* В Библията небесната дъга е символ на споразумението между Бог и човечеството, сключено след Големия потоп. Хората обеща ли никога повече да не се отричат от Бог, а Бог им обещал повече да не обръща гнева си срещу тях.]
	изгарянето на слънцето и зная,
	че на бъдния кораб, из строго подредените палуби,
	нито един поет няма да бъде допуснат.
P$
