P>
	Една мъничка думичка — съдба;
	а колко много всъщност означава;
	едни със злоба хвърлят я в прахта,
	а други я покриват с вечна слава.

	У всеки тя с различно е лице;
	Веднъж те радва, друг път огорчава,
	но бързай ти, побързай да живееш,
	че времето лети и отминава!

	Живота не обръща се назад,
	върви безспирно и не се повтаря;
	днес забелязваш, че си още млад,
	а утре пламъка във теб догаря.

	Тогава ти си спомняш младостта,
	със пориви в сърцето изживяни;
	на миналото зарад сладостта
	живота си пожертвал би в замяна.

	Спечелиш ли пари на този свят
	не считай го за щастие голямо!
	Щастлив ще бъдеш ти ако си млад,
	дори това да притежаваш само.
P$
