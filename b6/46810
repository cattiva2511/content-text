P>
	Със снежнобяла одежда,
	на дързост и вяра от прежда,
	облякох се да ме зарежда
	със светлина и надежда.

	Преплетени клони поставих,
	суетните мисли забравих,
	пътека за нейде направих
	и времето в нея забавих.

	Небето тежеше във сиво,
	замислено, тихо, мъгливо,
	а слънцето все още живо
	се скриваше бавно, лениво.

	Така нарисувах съня си;
	спокоен, притихнал, навъсен;
	накрая снежинки поръсих
	и с тях се понесох в ума си.
P$
