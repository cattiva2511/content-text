P>
	Една история
	от малко мир
	и много войни.
	Оглупяхме от дати
	от мъдрости и цитати.
	Объркахме кои са признати
	сред многото непризнати
	и от съждения грешни и точни
	станахме добри и порочни.
	Светът не отстъпва
	от своята позиция.
	Ние сме тези, които възпяват
	и отрицават.
	Век след век.
	Учебник след учебник.
	Поколение след поколение.
	Додето дойде ред
	на нашето малко
	последно
	стълкновение.
	За да напише някой след мене
	това същото
	стихотворение.
P$
