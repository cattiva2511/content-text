P>
	Кафявата пролетна степ и мъглата,
	на дългата зима последния дъх,
	финален акорд на студения вятър,
	заливащ земята със траурен лъх.

	Заспали дървета, преплетени клони,
	врабци оцелели, покой и тъга,
	а куче премръзнало сенките гони
	и в кални купчини се топи снега.

	Едва очертали се мъртви пътеки,
	безлично опасват широката степ
	и губят се нейде във мрака далеко,
	на есенен спомен под сивия креп.
P$
