P>
	Помисли за хората, които
	подминаваш без да поздравиш,
	а си спомняш само в дни сърдити,
	търсейки проблем да споделиш!

	Подари усмивка на онези,
	дето пренебрегваш на инат,
	но когато погледа си свеждаш
	нужни са ти като опиат!

	Забрави притворството и фалша
	на „приятелствата“ без душа;
	те не светят, а блестят за кратко,
	и не топлят в миг на пустота!

	На живота си безумно кратък
	всички ние единствено дължим,
	истинските чувства, без остатък
	истински със друг да споделим.
P$
