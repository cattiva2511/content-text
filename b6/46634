P>
E>
	„Къде са дивите деца на Уитман…“
@	Лорънс Ферлингети
E$

	Поети, изтръгнете стиха от студените ръце на разума
	и го върнете на сърцето.
	Достатъчно прецизно подредени пъзели,
	задрямали в скуката.
	Думите не са предмети
	с неудобна или подходяща форма.
	Думите не са числа
	от сложна математическа формула.
	Думите не са парчета някакви,
	случайно вмъкнати във битието.
	И не са материал зидарски
	за стените на човешката опитоменост.
	Думите са непокорни огнени езици —
	във всяка влезте и горете.
	Думите пера са от митичната Жар-птица —
	с тях небето изгребете.
	Думите потаен океан са — удавете се
	в дълбоката му, тиха мъдрост и
	в безумните вълни на яростта му.
	В думите живейте,
	тъй както в себе си живеете.
	Изпийте светлата им същност
	и със нея,
	когато се завърнете отвън — пишете.
	Върнете на стиха
	на думите вулканичния блясък, Поети,
	изригващ в ударите на сърцето.
P$
