P>
	Не припомняй цветните неща,
	миналото твое украсили!
	Не докосвай струната една,
	вплела спомена за дните мили!

	Не отваряй свидната врата,
	гдето подминавал си с години!
	Не бери последните цветя,
	призори в домашната градина!

	Не кълни се в стари божества,
	някога от тебе обругавани!
	Не рисувай със една боя,
	по платната, вече изоставени!

	Посети невиждани места
	във душата — още недокоснати,
	и опитай свежите вина
	на мечтите свои — омагьосани.
P$
