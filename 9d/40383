P>
	Поет от племето балумба
	покрай реката Лаулаба
	вървейки, зърна, думба-лумба,
	къртичина под боабаба.

	Ще драсна басня, думба-лумба,
	такава басня днеска тряба —
	да чуе племето балумба,
	че има враг под боабаба.

	Написа как къртица слаба
	копала дълго, думба-лумба,
	да подкопае боабаба,
	свещен за племето балумба.

	Ала не пада боабаба
	във Лаулаба, думба-лумба.
	Морал: къртицата е слаба,
	а силно — племето балумба.

	Къртицата под боабаба,
	макар ругана от поета,
	живя, додето стана баба,
	със кротки работи заета.

	Не мислеше — къртица клета —
	да подкопава боабаба.
	Това го знаеше поета,
	но с басни вадеше си хляба.
@@	1974
P$
