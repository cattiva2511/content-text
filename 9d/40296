P>
	Кога с черта, кога със резка
	са пишели във древността.
	Ти тая писменост и днеска
	достойно пазиш по места.

	Ако ли някой с думи резки
	те критикува, да речем,
	във досието две-три резки
	му дръпваш с острия калем.

	Ако се пак не вразумява
	и не затваря той уста,
	калема вземаш ти тогава
	и просто теглиш му черта.

	О, дръж калема с яки пръсти
	и всекиго задрасквай ти,
	ако рече да те покръсти
	или да те ограмоти!
@@	1962
P$
