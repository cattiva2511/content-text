P>
	Едно дресирано псе
	все
	иска да надхвърли своята роля в цирка.
	Ще вземе публиката да го освирка.
	Искам да го предпазя, понеже
	после няма да види манежи.
	Слушай ме, пале.
	В цирка едни мъже
	правят салтомортале,
	други вървят по въже.
	Само това им липсва — да им се сеца
	насам-натам по трапеца
	из краката някакъв дребен пес:
	демек и аз съм от тез.
	Подавай цилиндъра, подавай бастуна
	с муцуна
	и баста —
	зарежи другата краста.
	На дресирания не му отива
	самоинициатива.
	Отвръщаш ми огорчен,
	че всеки иска да бъде изтъкнат,
	всички се стремят да изпъкнат.
	Но вземи пример от мен.
	Аз например отлично знам,
	че и без мен циркът е много голям…
@@	1974
P$
