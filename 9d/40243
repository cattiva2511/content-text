P>
	Преподаваше ми доброто
	добрият учител
	на времето си в доброто старо школо.
	А сега,
	изтънял като дух изкусител,
	все ме пита защо има толкова зло.

	Сякаш мога познанието за злото
	да изсипя в кошницата му като плод
	и той да я хване за превезлото
	и да я скрие от околния народ.

	На челото му изпъкнала вена
	блъска бреговете си,
	от ярост обзета —
	синя река, от препятствия изкривена,
	вече близо до устието си в Лета.

	Ту бледнее от униние, че се мами,
	ту от радост откривателска тръпне.
	О богове,
	защо създавате такива програми,
	и за самите учители недостъпни?
@@	1975
P$
