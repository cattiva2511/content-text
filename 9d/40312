P>
	Това епидемия май се вика:
	от първолака до академика,
	от драскача
	до книгоподвързвача,
	от естрадни певци до оперни
	(тук са им точките допирни),
	от таланта
	до дилетанта —
	всеки гледа, без да се бави,
	титла към името си да прибави.
	Всичко живо се е прочуло:
	кой лауреат на радио Хонолулу,
	кой носител на златната каска
	на пожарната команда в Аляска.
	Носител на сребърното магаре
	на стопанството в Голямо дръндаре,
	носител на златна плочка,
	носител на сребърна точка,
	носител на седефено копче —
	не можеш му каза копче.
	И сред тая огромна сума,
	помамени от мода и от изгода,
	иди че търси
	кой е носител на златната дума
	„Да каже нявга народа“…
@@	1969
P$
