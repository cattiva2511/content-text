P>
	Не щеш ли, навън духаше вятър,
	когато и внукът ми на свой ред
	застана на вратата в първия си костюм,
	излизайки да завладява света.
	И понеже бе много хубав,
	и понеже много го обичам,
	и понеже зная какво го чака,
	зинах да го предпазя
	поне от малко малко:
	„И все пак си имай наум,
	че всичко е суета
	и гонене на вятъра!“
	Но дали защото бе много хубав
	или защото много го обичам,
	и аз като оня пророк от Стария завет,
	дето зинал да изрече проклятие,
	а изрекъл благословия,
	извиках: „Бягай, ветре,
	че ще те стигнат!“
	И вятърът си подви опашката,
	като смете сухи листа
	надолу по тротоара.
@@	2000
P$
