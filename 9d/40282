P>
	С какво неистово свистене
	внезапно сви един орел
	встрани от кулата с антени
	над хълма покрай Вакарел!

	Уж предавател е за близко,
	но пак излъчва доста ток
	и птиците, летящи ниско,
	ако не мрат, изпадат в шок.

	Деца и жено, обяснена
	е вече вашата беда:
	в това е тя, че под антена
	са свити вашите гнезда.

	Ей тъй се силя към ефира
	далеч да пратя свойта реч,
	но близо вреден ток пулсира,
	затуй цвъртете по-далеч!

	Когато спадне ми волтажа,
	пред края, с ниски честоти,
	на вашата вълна ще кажа,
	че моля да ми се прости…
@@	1981
P$
