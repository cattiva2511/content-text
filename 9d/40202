P>
	Ирониите на поета — те са
	като професорските жалки смешки,
	които искат да събудят интереса
	към знания, не само към бележки.

	А моите освен че зачестиха,
	не са и всичките ми смешки къси —
	лице захлупва не от смях да киха
	взискателният, а да се навъси.

	Но с хумор да раздвижва материала
	по две причини лекторът бе длъжен:
	едно, че публиката беше вяла,
	и второ — че предметът беше тъжен.
@@	1987
P$
