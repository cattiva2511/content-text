P>
	С орани ниви, с ниви неорани,
	това е същата земя, която
	стопаните, на дядо ми акрани,
	взаимно си продаваха за злато.

	— Мълчи! — ми кресваха, като брояха
	пендарите при сделки, а когато
	ги питах за какво им са, мълчаха.
	Мълчанието, казваха, е злато.

	Да можех да ги срещна днес, когато
	не ще мълча, а ще приключа спора:
	— Защо ви трябваха земя и злато,
	те пак са тук, а вас ви няма, хора!

	Но увлечението им не мина,
	а се разгърна още по-богато:
	постъпиха в подземна златна мина
	и произвеждат злато, злато, злато…
@@	1980
P$
