P>
	На младини на един дъх
	можех да стигна до всеки връх.
	Бързо крачех пеша.
	Бързо летеше мойта душа.
	По-силен ли бях? Не знам.
	Едва ли. Обаче бях сам.
	После дойде жената и с двама
	стръмнината ставаше по-голяма.
	После дойде детето и с трима
	стръмнината ставаше непостижима.
	После дойде целия свят —
	би изостанал назад,
	ако не го потегля, колкото мога,
	нагоре към Бога.
	И все по-бързо поемам дъх,
	и все по-бавно
	крача към някой връх.
@@	1969
P$
