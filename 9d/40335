P>
	В началото с изкусно слово
	бичувахме си обществото
	и с образи великолепни.
	Това не бе проблем, защото
	нас тая работа ни лепне:
	талант, идея и готово!
	Ала за наша изненада
	вместо като пребито псе
	побоя си да понесе,
	което с право му се пада,
	то обществото дяволито
	се заоблизва — куче сито —
	от естетическа наслада.

	Аха, си рекохме, така ли?
	И почнахме да пишем в стил
	по-сух дори и от страгали,
	по-плосък даже от пестил.

	И получава си каквото
	заслужило е обществото.
@@	1978
P$
