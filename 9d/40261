P>
	От гвоздеите раните успяха да зараснат,
	но от почуда, Господи, ръце разпервам разпнат.

	Така и не разбраха, че с гвоздеи върху ми
	се мъчиш от небето да им забиеш думи.

	Митът бе много ясен: че всеки през живота
	си влачи лично кръста към своята Голгота —

	невинен да го разпнат на кръста, чрез което
	духът му се възнася, надмогнал битието.

	Това му бе подтекстът, а не светът да чака
	мъдрецът да изкупва вината на глупака.

	А на това все още мъдреца принуждават.
	О, Господи, прости им, не знаят какво правят…
@@	1986
P$
