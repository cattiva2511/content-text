P>
	Като гледам бабичките
	пред блока,
	пейките им в различна посока,
	а разговорите — все паралелни.
	Ужким някоя другата стрелне
	с ръка, сякаш реплика прави,
	но това са невинни
	бабешки нрави
	или от минали дни атавизъм.
	Давам ухо
	и в темите им навлизам.
	Всяка си кара своята тема —
	само предава, а не приема.
	Геометрично може да се представи
	това като две успоредни прави.
	Едната линия е единия
	разговор. Другият — другата линия.
	И теорията на Айнщайна отричат,
	понеже нийде не се пресичат.
	Нищо ново. Бабешката съдба е —
	така знае баба, така си бае.
	По това се познава и като цяло
	кога нещо е остаряло…
@@	1974
P$
