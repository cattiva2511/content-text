P>
	Мише пише стенописи.
	Е, какво? Търпи се.
	Ех, не е боянска фреска,
	ама чак пък толкоз днеска
	да се иска от мишок,
	е критерий твърде строг.

	Вярно, тук при тая крива
	спада изведнъж нивото,
	цялата творба красива
	се превръща просто в брак.
	Но анализът разкрива,
	че е станало, защото
	е мяукнал котарак.
	Трепнал е мишока тука,
	но и плъх да прави фреска,
	котка като измяука,
	фреската си ще оплеска.

	А пък тия долу двата
	щриха, криви като кюнец,
	стилно чужди на творбата
	(пришит калец о калцунец),
	тях не ги е причинило
	нито коте, ни котило. —
	Някой само, представи си,
	е извикал: „Писи, писи“
	и това е разкривило
	пусти миши стенописи.

	Ще се блъска над проблеми
	реставраторът след време…
@@	1978
P$
