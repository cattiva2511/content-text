P>
	— А бе умната! — умният автор си рече. —
	Няма да пиша за будали,
	ами с намеци, с подтекстове, издалече,
	а пък има умен читател, нали!

	И успя след усилие доста голямо
	доста неща да каже добре,
	но така, че можеше само
	умният читател да ги разбере.

	Умният читател внимателно ги прочете,
	но вместо да се тресне от гръм,
	сви си осъдително раменете,
	после устните, та изрече: — Хъм!

	После продължи да мърмори сърдито:
	— Глупав автор е, падна в мойте очи —
	написал е такива неща, за които
	умният човек си мълчи…
@@	1977
P$
