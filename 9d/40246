P>
	И друго чудо — мойто поколение,
	порасло през война, старее в мир.
	Полека-лека вече в опълчение
	минавам като взводен командир.

	А пък в лице не съм си виждал взвода,
	с момчетата не се и запознах,
	които трябваше на смърт да водя.
	В замяна аз пък съм познат на тях.

	За тях аз съм войната, дето в ада
	да плащат разни чужди грехове
	ще ги изпрати, като заповяда
	отсечено: — Едно! Две!

	И мен ми е напълно невъзможно
	да обясня с безпомощно перо,
	на тях, че аз съм същество по-сложно
	и по-чувствително, и по-добро.

	Не бива всъщност и да се старая —
	представа по-добра кой ще даде
	за мене и по-ласкава от тая:
	аз съм войната, дето не дойде.
@@	1975
P$
