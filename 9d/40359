P>
C>
	На Георги Мишев
C$
	Един поет, преди почти почитан
	за независимата си особа
	и от тълпите даже попрочитан,
	сега обира всичката им злоба.

	— Предател! — викат му тълпите сини.
	— Ей, ренегат! — червените вилнеят.
	Червените му рани стават сини,
	додето сините му червенеят.

	Отскача от захвърлена тояга,
	подскача от захвърлени павета.
	И тъй — високо, както се полага,
	над схватката издига се поета.
@@	1997
P$
