P>
	Неверни са почти като жените
	поетите, а пък жените — двойно.
	Добре че проявяват го едните
	и другите донякъде достойно.

	Дори и най-неверните съпруги,
	далеч преди опасността от СПИН,
	съвсем не ходеха без ред при други
	за даден период, а при един.

	Прегърнал и прегърнат от идея,
	поетът също няма да се раздели
	през тая дълга тъмна нощ от нея.
	Поне додето се развидели…
@@	Февруари 1989
P$
