P>
	Съдете съгледвача грък Кавафис,
	задето е докладвал преждевременно,
	че варварите няма да пристигнат
	и че изобщо няма варвари.
	Дошли от границата хора казаха,
	че имало в неделя много орди
	с обозите и с челядта си
	край езерата и реките.
	Самонадеяни, при свойте набези
	по границите на цивилизацията,
	дори не се опитвали
	да заличат следите си.
	В неделя привечер се пръснали
	на малки групи да пируват
	край своите огнища.
	От разговорите им се разбрало,
	че в понеделник точно в осем
	ще бъдат всички по седлата си.
	Ако ли някой закъснее
	дори и само пет минути,
	то стотникът ще му се кара
	като същински варварин.
	От тия и от други донесения
	достигнахме до извода,
	че всяка съпротива е безсмислена:
	видели са по тях да дрънкат
	секретни ключове от крепостта.
@@	1980
P$
