P>
	Жозефина все още в снагата е фина,
	но нали в опълченската възраст навлизам,
	вече вика ми моята Жозефина:
	— Стига с тоя морален бонапартизъм!

	Човек вече не може из къщи да се размине,
	без да е блъснал и сритал
	купищата ти от морални мини
	(те добре че са с много голям закъснител!)

	Рожбите ни играят на прескочикобила
	по чувалите ти с морална плячка —
	току-виж някоя рожба се е пребила
	и е станало от играчка плачка.

	Хайде, ти даде, каквото там даде,
	младите пълководци ще се разсърдят —
	нека вече те побеждават, така де…
	— Млък ма! — кресвам й. — Победителя на го съдят!
@@	1978
P$
