P>
	Гюро пазеше склад.
	Тоя склад се запали.
	Изгоря Гюро с въпросния склад.
	А едва ли би изгорял, едва ли,
	ако малко се беше отместил назад.

	Но го нямаше разводача на караула
	да му каже: „По-настрани стой!“.
	А самичък да се отмести — такава хула
	срещу устава не допускаше той.

	Изгоря като мъченик се вика,
	а не му се зачита, нали?
	А защо? Да не би мъченика
	повече от Гюро да го боли?

	При това ония горяха на клада
	или сами се запалваха зарад празни идеи.
	А на Гюро Михайлов бе пълен склада.
	Де са другите, той къде е!

	При това хулеха свещената буква,
	а пък Гюро я спазваше непоклатим.
	И душата на Гюро нагоре хуква
	към небето, примесена с дим.

	И се чуди на хорското племе щуро:
	така искаха, така той служи на тях.
	А сега вместо паметници на Гюро
	по площадите се въздига смях…
@@	1974
P$
