P>
	Кучето и котката здравата са ни вързали,
	че се гонят като куче и котка.
	Всъщност това са дълбоко прикрити мързели,
	само че всеки от тях енергично се мотка.

	Хайде де, как пък до днес не се случи
	от толкова векове, хайде де,
	някоя котка да я настигне куче
	и да я изяде?

	Вечно топуркане, вечна гонитба,
	вечно „бау“ и вечно „мяук“,
	вечна гонитба, но никога уловитба —
	вечният номер е тук.

	В тая басничка даже бабата
	би открила явна идейност —
	че не е важно да свършваш работа,
	а да развиваш дейност.
@@	1975
P$
