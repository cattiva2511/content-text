P>
	Тъкмо вече да изпаднем в апатия
	в нашата служба и да махнем с ръка,
	началството изведнъж отвори обятия
	и като майка ни приласка.

	Неочаквано рухнаха всички табута
	и батакът си беше наречен батак.
	Там, където не даваха с пръст да се бута,
	вече можеше да се рита и с крак.

	Брей, отърваха ни от старото бреме.
	Брей, ново време! — зарадва се колективът.
	А пък всичко бе просто — дошло бе време
	нови истини да се скриват.
@@	1977
P$
