P>
	Случи се лошо нещо —
	от едно нещо не излезе нищо.
	Но това не беше най-лошото нещо.
	Най-лошото нещо
	беше, че де що
	народ бяхме край онуй нещо,
	мъка ни хвана нещо:
	тюх, не излезе нищо!
	Изгледаха ни зловещо:
	я не правете от нищо нещо!
	Възразяваме ние горещо,
	че не е то от нищо нещо,
	защото от онова нещо
	не излезе нищо.
	Направиха ни на нищо.
	А то било просто нещо:
	трябвало да се правим,
	че няма нищо…
@@	1977
P$
