P>
	И аз като всички
	съм отчужден —
	от чуждите отчуждава ме моят ден,
	за да ме върне при тях с моя труд.
	Няма тука причини за смут.
	Най-дълготрайната близост е тая.
	Не само че не роптая,
	а я желая.
	Само понякога, и то несмело,
	ми се иска да събудя моето село,
	настанено отсреща в небостъргача.
	По пижами то да наскача
	и всеки да каже, че ме познава
	както млякото на своята крава,
	както в дворчето си пътеката скришна,
	както деня,
	в който узрява тяхната вишна.
	И от мекотата на тона
	да пропълзи топлина по бетона,
	да премине по алуминия
	като по токова линия.
	И ако още остане студена досада,
	тя да бъде само отвън,
	за фасада…
@@	1970
P$
