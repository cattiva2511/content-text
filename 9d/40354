P>
	Сънят е труд, и то нелек,
	а пък това,
	че бил сънят почивка,
	е зрителна измама,
	която спящият човек
	отхвърля заедно със своята завивка,
	запретвайки пижама.
	Коляно свива, свива лакът,
	тъй както буталата — влакът.
	Човекът явно
	нещо стръмно и неравно
	в съня си бърше, трие, стърже,
	понякога по-бавно,
	понякога по-бърже.
	И от напрегнатия му пухтеж
	ще разбереш,
	че ако някой негов мускул
	за някой миг в съня се е отпускал,
	било е само затова,
	за да опъне като тетива
	съседен мускул или вена
	към цел определена.
	Какво човек в съня си мие,
	трие,
	бърше,
	и щом едната половина свърши,
	към другата ще се обърне?
	Напразните му трудове това са
	съзнанието си отново да превърне
	в табула раса.
@@	1988
P$
