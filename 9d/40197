P>
	Като държи за личността поетът
	в такова време, дали не греши:
	телата ни да оцелеят шетат,
	той иска да сме цялостни души?

	Не дава на света без съпротива
	от гордостта си и нищожен дял,
	тъй както дядо му парче от нива
	без битка с нож и брадва не би дал.

	За свойта независимост уплашен,
	воюва и с домашния си кръг,
	защото също и кръгът домашен
	е кръг от по-големия чекрък.

	В това е сигур днешната епичност.
	Ако ли бе обратното, невям
	„Какво тук значи някаква си личност?“
	не друг би викнал, а поетът сам.
@@	1986
P$
