P>
	Машинен век, ах, да, машинен век.
	Това се носи вече като ек
	по повод мойто време и така е:
	машината сега над нас витае
	до небесата като катедрала,
	в подножието си света побрала.
	Но както и да се виши, не може
	все пак да стигне тя до тайнство боже.
	Макар с големина да ме потиска,
	аз мога, щом това ми се прииска,
	да взема молив и пергел да взема
	и на машината най-точна схема
	до сетния детайл да начертая,
	каквато и машина да е тая
	и колкото да е могъщ мотора
	от колела зъбчати или хора.

	А тя пред мойте тайни е безсилна.
@@	1975
P$
