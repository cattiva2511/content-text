P>
	Ха-ха, осъждат изнудвача,
	убиеца, шизофреника,
	отвлякъл някакво дете
	и злобата на обществото.
	А кой го съди? Обществото,
	което нашите деца
	отдавна също е отвлякло
	и в собствените наши къщи
	като заложници държи ги.
	И тайни записки ни праща:
	„Живейте както аз ви кажа!
	В противен случай ще убиете
	децата си собственоръчно!“.
	И то се знае, получава
	изцяло искания откуп.
	След туй от съвест ли, от що ли,
	над всички изнудвачи ужким
	присъди смъртни произнася.
	Добре де, нека ги изпълним!
@@	1976
P$
