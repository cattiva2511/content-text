P>
	…………… когато дойдоха
	да сменят
	старокаменната епоха
	с новокаменната… оха,
	новата щеше да легне
	върху старата като дялан камък.
	Обаче всичко удари на камък,
	а от камъка — искра,
	от искрата — пламък
	на битка между двата елита:
	елита на палеолита
	и елита на неолита.
	Елита на палеолита
	започна да налита
	да си остане елит
	и в неолита.
	Обаче елита на неолита
	му вика да не налита,
	а да си остане в палеолита.
	Обаче оня елит налита
	с камъни от палеолита.
	Че като почна елита
	на неолита
	върху него пък да връхлита
	с камъните на неолита.
	Преимуществото му беше велико
	и то пролича веднага,
	защото бяха завързани с лико
	камъните му о тояга.
	Обаче елита на палеолита
	се приобщи веднага
	към прогреса на неолита —
	върза камъни о тояга.
	А елита на неолита
	и към недялани камъни
	в боя посяга,
	зер а ла гер ком а ла гер,
	кьор тутуна секер
	(за превода на което ще има влог
	Константин първи Палеолог).

	И никого вече не беше го еня
	какво точно трябваше да се сменя:
	дали епоха с епоха
	или пройдоха с пройдоха.
	За утеха на бъдната челяд
	остана една поука слаба:
	че два остри камъка брашно не мелят,
	поради което поскъпва хляба…
@@	1991
P$
