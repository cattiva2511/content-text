P>
	Той стъпва безшумно в съня ми и някъде сяда
	с притулен под веждите поглед и дълго седи
	и знам, че не е само сън и не е само сянка,
	защото наяве от него остават следи.

	Той, крясък на гларус и мирис на диви простори,
	почтително сяда и гледа незнайно къде,
	той страда за своята младост, но толкова горд е,
	че с нищо и никога няма да се издаде.

	И щом силуетът му тъмен с нощта се изгуби
	и дрезгаво утрото светне, пробожда ме жал.
	Та той е руина, защо ми е толкова хубаво…
	Дано е за малко, дано, дано е за малко.
P$
