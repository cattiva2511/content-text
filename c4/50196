P>
	Беше истински дъжд
	и внезапно дойде с гръм и тътен,
	непознатият мъж
	с кон се спускаше бавно по пътя.

	Планината отзад
	беше някак си странно мъглива,
	към безлюдния град
	тоя конник видях да отива.

	Станал бе вир-вода
	и небрежно юздата държеше.
	Върху него дъжда
	тежко с едрите капки плющеше

	като удар с камшик,
	ала той продължи примирено
	и така наруши
	всяка скука на тая вселена.

	Този миг свобода
	си откраднах и даже се влюбих.
	Но мъжът под дъжда
	неусетно се беше изгубил.
P$
