P>
	Жена, старица и дете
	в мен поотделно съществуват,
	но често се размесват те,
	готови за една милувка.
	Детето винаги в почуда
	света спокойно съзерцава,
	жената иска малко лудост,
	старицата е величава.
	Преситена и уморена,
	тя всичко знае и разбира,
	в ръцете си държи вретено,
	наприда нишката неспирно,
	със сключени уста сурово
	проклина или благославя.
	Не би започнала отново
	и два живота да й дават.
P$
