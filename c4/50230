P>
	Бе по вечерня и течеше службата
	под строгите и безучастни куполи.
	Постъпих в храма, водена от нуждата,
	безумните си грешки да изкупя.
	Като съзвездие блестяха горе
	големите черковни полилеи
	и с гласовете ангелски на хора
	поисках всичко скрито да излея.
	Подобно блуден син, изгубих вяра,
	стоях, не знаейки какво да правя.
	А Той бе там, отдясно на олтара,
	и с вдигната ръка ме благославяше.
P$
