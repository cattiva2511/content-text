P>
	Годините на шеметни надежди
	са смешни с избледнялата си прелест,
	когато за живота си проглеждам,
	изгубила последната си смелост.
	Сега наподобявам пеперуда,
	която съхне в някакъв хербарий,
	скованите криле като по чудо
	потрепват и неволно се разтварят.
	Карфицата докрай се е забола,
	главата й блести — безлично кръгла.
	Не мога вече никого излъга:
	конвулсията имитира полет.
P$
