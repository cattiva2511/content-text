	Един особен човек много обичал да пита за часа…
	Веднъж се озовал в особен град. Там хората му отговаряли по особен начин…
	— Извинете, колко Ви е часът?
	— Дванайсет и десет без четири…
	После питал и други срещнати:
	— Ще ми кажете ли колко е часът?
	— Два без десет… плюс пет…
	— Знаете ли колко е часът?
	— Три и… колкото си искате…
	— Господине, колко Ви е часът?
	— Ами… пет… наполовина…
	— Колко е часът, момичета?
	— След час и половина ще е десет… без проблеми…
	— Колко ли ще е станал часът?
	— След осем минути ще е седем без десет…
	— Деца, може ли да ми кажете колко е часът!
	— Ами… осем без седем по две… А часовете ни са по две по двайсет минути. Плюс-минус пет-десет секунди по десет или двайсет…
