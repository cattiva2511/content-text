P>
	Той сепна се и спря, рога изправи,
	изопна се от непозната тръпка,
	зад себе си потърси оня равен,
	успокоителен порой от стъпки…
	Глава разтърси гневно и размаза
	случайна мравка върху канарата,
	но в миг разбра, че всичко е напразно,
	притиснат и сломен от тишината.
	И без да ще, с горчивина се вгледа
	в залязващото слънчево светило,
	следи го неподвижен до последно,
	преди към пропастта да се засили…
	И прокънтя по ехото далече
	отчаяното срутване на скока.
	Там, в непристъпната сурова вечер
	отминал бе със стадото младокът.
P$
