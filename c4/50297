P>
	Объркан живот с аромат на узрели къпини,
	на угар, кирпичени къщи и лято по пътя,
	по който навярно с теб някога трябва да минем,
	защото ще видим по-ясно нещата отвътре.
	Опрени до някакъв зид, ще следим маранята,
	която отдавна в телата ни бавно прониква,
	размазва контура на устните, скрива лицата
	и вие ръцете ни, сякаш ще стават реликви.
	За дъжд ли ще молиш? Обредът едва ли изисква
	да бъдеш гадател по селския прах изпотъпкан.
	Огромният кръг е по-силен от нашия смисъл
	и трябва пред него да бъдем каквито сме всъщност.
P$
