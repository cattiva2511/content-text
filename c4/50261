P>
	През дрипавите дни и по-нататък
	усещам, че ще трябва да побързам,
	когато се навеждам към земята
	и тя ме тегли, за да ме прегърне.
	Подлъга ме и измени ми времето
	и изведнъж за всичко стана късно.
	И само тези върхове в зелено
	са тъй спокойни и не ме отблъскват.
	Те са ми родни и не ме предават
	и аз съм тяхна същност, те са моя.
	И вместо да се мъча да забравя,
	потъвам в необятното спокойствие.
P$
