P>
	Човече непознат, дошъл отнейде
	на пустия ми плаж с капризно слънце,
	донесъл силен вятър за платната
	и весели вълни за бреговете.
	Аз исках да ти взема свободата
	и да ти дам, каквото си поискаш…
	Човече непознат, дошъл отнейде,
	тъй както някой идва да обича.
	Ограбих те в най-топлата ти вечер,
	когато спря покорно в моя пристан,
	а аз към хоризонта вече бързах,
	отново необвързана и чиста.
P$
