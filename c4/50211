P>
	Как натрапчиво цъка будилникът нощем,
	сякаш в него е пулсът на тъмния град,
	и ми пречи да спя, сред небесния кошер
	да наглеждам пчели в един простичък свят.
	Колко нощи безсънната песен ми пее,
	механичният звук като жило боде.
	Младостта отлетя към звездите, след нея
	се препънах и нищо добро не дойде.
	Като счупена кукла нататък залитам,
	без да знам закъде е неравният друм.
	И сред храма на мрака наместо молитви
	стари стихове често повтарям наум.
P$
