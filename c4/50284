P>
	Като бик на корида нахлува,
	диша тежко и търси разплата
	в мене моят живот разбунтуван.
	Като бика, раздразнен от плаща,
	мътен поглед из гънките впива
	и ги дебне с нарастваща ярост —
	див, обречен, готов да убива,
	да промушва с рога, да събаря…
	Ненадейно отгоре връхлита,
	прекатурва ме, пътя разчиства,
	а под тежките прашни копита
	се въргалят нелепите мисли.
	И намирам в земята опора,
	дъх в гърдите и в гърлото глас.
	Секва устремът. Тореадора
	с маранята се връща на власт.
P$
