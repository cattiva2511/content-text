P>
	Отвън манастирът напомня на дните,
	когато
	монаси с високи чела са разлиствали прашните
	страници
	и в късните есени брястът с корона
	от злато
	шумял и очите им в миг просветлени нагоре
	примамвал.
	Сега тук е женски метох. Щом голямата порта
	изскърца,
	една черна фигура странно изпъква сред килнато
	дворче.
	Разправят, че тази послушница често сама
	си говори,
	дошла е отдавна и тук я държат поради
	милосърдие.
	Понякога нощем добрите сестри на леглото
	я връзват,
	но тя от килията някакво име несвързано
	вика
	и пътник случаен дочуе ли нейния писък,
	забързва,
	защото си мисли, че в божия дом сатана
	е проникнал.
	На другия ден търпеливо раздраната риза
	съшива,
	мете калдъръма и цепи дърва с непремерена
	сила,
	а после в параклиса тих като куче пребито
	се свива,
	и там пред иконата шепне хрипливо, че Бог
	няма милост.
P$
