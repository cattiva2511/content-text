P>
	Сама съм пред белия лист и пред целия свят
	не чувствам омраза, не чувствам дори отчаяние.
	Тъй силно ме тъпка животът и тъй ме боля,
	смирих се, но друга не станах, друга не станах.
	Какво са поетите, тънки свещи пред олтара,
	които горят до последната капка надежда,
	до сетния плам и до сухата длан на клисаря,
	която им става и дом, и родина, и нежност.
	Така някой ден с показалец и палец смъртта
	ще вземе с дъха ми вика на душите бездомни
	и щом си отида, кой ще си спомни за тях,
	щом няма за мене сега кой да си спомни.
P$
