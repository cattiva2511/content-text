P>
	Безпощадно е огледалото,
	в него всичко е толкова истинско.
	Лицето е някак вяло,
	клепачите — натежали от мисли.
	Боязлива бръчица край очите,
	в зениците — притаена страст
	и тоя вечно озадачен израз
	аз ли съм, или не съм аз.
	Но какво ли съм аз, болка и страх,
	на челото изпъкнала вена.
	Всеки миг е изкупен грях,
	всеки миг ме променя…
	Може би утре ще се смиря
	и безропотно ще си замина,
	но сега ми е ясно до смърт —
	все още съм напълно невинна.
P$
