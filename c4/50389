	В час по математика Остроумното дете казало на учителката:
	— Госпожо, две и две невинаги е четири, едно плюс едно невинаги е две…
	— Защо мислиш така? — попитала учителката.
	— Ами ако съберем две капки и още две капки, няма да получим четири, а една по-голяма капка… Ако съберем една яма и още една, ще се получи една по-голяма яма…
	Друг път Остроумното дете се обърнало към учителката по математика:
	— Госпожо, измислих една сложна задача!…
	— Добре, кажи я!…
	— Колко прапрабаби и прапрадядовци са имали нашите прабаби и прадядовци?…
