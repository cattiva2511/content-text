	В училищния двор на малък град едно дете толкова силно ритнало топката, че тя полетяла надалеч и паднала на улица „Кална“.
	Топката дълго се търкаляла-каляла-каляла…
	После се спряла пред Чистото дете. То й казало:
	— Здравей, Топчице-опчице! Ей сега ще те измия с вода-да-да!…
	Чистото дете я измило-мило-мило. И то се почувствало по-чисто…
	Изведнъж топката проговорила:
	— Детенце, може ли да ми изпълниш едно желание?
	— Добре, ще се опитам…
	— Искам да ме върнеш в училището, където бях, за да радвам отново децата там!…
	— Ще те върна, Топчице-опчице! — отговорило Чистото дете и радостно се запътило към училището…
