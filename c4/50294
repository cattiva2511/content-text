P>
	Не знаех, че не съм богоизбрана.
	Не знаех, че като страхливо раче
	и аз в стабилен охлюв съм родена.
	Веднъж видях водата да просветва —
	навярно слънце в люспите на риба,
	видях навред съзвездия медузи
	и стадо развълнувани делфини…
	И аз понечих с тях да поиграя —
	по-лека и искряща от вълните.
	Но нещо тежко мигом ме притисна,
	нащърбено и зорко обгради ме
	и аз усетих, че не съм способна
	и крачица без него да направя.
	Сега лежа на дъното и мисля.
P$
