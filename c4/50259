P>
	Така са мръсни те и са окаяни
	в мъгливия сумрак на тротоара,
	че хората край тях в дъжда и калното
	изглеждат като сенки от кошмари.
	Очите им са пълни с неприязън,
	която от света са насъбрали
	по уличните ъгли и показват,
	че никой досега не ги е галил.
	Децата за ръцете кой ще хване
	и ще ги отведе в дома си светъл
	и там със своя хляб ще ги нахрани,
	за да усети яснота в сърцето.
	Едва ли някой под дъжда се пита
	къде заспиват и къде осъмват,
	в душите им какво остава скрито
	и знаят ли за гузната му съвест.
P$
