P>
	Моят син е заспал в едно розово облаче
	и насън се усмихва, спокоен и пухкав.
	Не тъгува за топлата, тъмна утроба
	сред кристалното утро, което избухва.
	Ожаднял за живот, той не иска да знае,
	че светът се клатушка над буре с угрози,
	че и болест, и старост в човека дълбаят,
	че ще стане на прах в някой ден като този.
	Там, високо над всичко, синът ми се гуши
	и сънят му е лек като пух от глухарче.
	Ще закръгли учуден очета, от упор
	ще изгледа лъча, който пръв го опари.
P$
