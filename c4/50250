P>
	Ти, който между живите не скиташ
	със странности и старческа осанка,
	бъди на слабостта ми покровител,
	душата ми пази, пази от рани.
	Хлебарка от стиха ти се изплъзна
	и заситни по бялото на листа.
	Ужасно е, че като нея бързам
	да надхитря смъртта, да търся изход…
	Но нямам власт дори и в зрелостта си
	да се спася от тая женска лудост.
	Ще трябва някой друг да я откъсне
	от мен гърди в гърди и устни в устни.
P$
