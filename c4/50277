P>
	Косите си отрязах, разпиля ги
	над покривите сутрешния вятър.
	И влача се цял ден от стая в стая
	и от човек в човек цял ден се влача.
	По улиците глухи обикалям,
	провирам се усърдно през тълпата,
	понякога към някого се втурвам,
	готова да започна отначало,
	повярвала, че чуждите са свои
	за пролет, и за лято, и за есен…
	В джобовете си моя смях отнесе,
	с очите ми си закопча палтото.
	Да вия ли или пък да се вайкам,
	вълчици много, а луните — малко.
	Или с торбица, виснала накриво,
	косите си да тръгна да събирам.
P$
