	Непознат човек попаднал в непознато село. Непознатите го заразпитвали:
	— Ти да не си от Борово?
	— Не, не съм от Бърборово…
	— А да не би да си от Бяла?
	— Не съм от Ала-бала…
	— Ти май си от Лясковец!
	— Не, не съм от Блясковец!…
	— Да не си от Бургас?
	— Не, не съм от газ…
	— Да не живееш във Варна?
	— Не живея в пивоварна…
	— А да не идеш от Карнобат?
	— Не идвам от харно, брат…
	— Да не си от Кошарите?
	— Не, не съм от клошарите…
	— А да не се завръщаш от Русия?
	— Не, не се завръщам от просия…
	— Абе ти да не си внук на баба Блага?
	— Не, не съм внук на Баба Яга…
	И така бърборили цял ден, защото си нямали друга работа…
