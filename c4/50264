P>
	Сега е времето да бъдеш.
	Спокойно да посрещнеш всяко утро.
	Като пчелата да събираш мъдрост
	от всяко цвете. И от всеки удар.
	Ще станеш по-богат, но не със злато,
	а като се стремиш да сътворяваш,
	да вникваш в смисъла на светлината,
	която зад прозореца изгрява.
	И няма да е грешно да поискаш
	да разбереш божествения промисъл.
	Очите ти за слънцето са чисти
	и трябва да се взреш, защото после…
P$
