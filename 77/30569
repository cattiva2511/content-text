P>
	От книгите ти знаеш кой
	е легендарният герой,
	когото слави днес земята,
	свободната!
			Това е той
	Апостолът на свободата.

	С туй име нашият народ
	е Левски някога нарекъл —
	когато в робство, в кръв и пот
	живял
		и в мъки се е пекъл.
	Когато Левски — същ орел —
	към свободата ги повел.

	Историята ни разказва,
	че бил и умен, и сърцат.
	Затуй е в песните на Вазова
	и Ботева възпят.

	Велик като България,
	като България любим —
	затуй му паметта красим
	с венци и лъчезария.
P$
