P>
	През Декември е рождената
	дата на Вапцаров.
	Ето зимата, студената,
	с песента си стара.

	Тази песен ний познаваме:
	ветрове сърдити
	щипят чак до зачервяване
	бузите, ушите.

	Ала ний не се обиждаме
	от таквиз щипалки.
	Зимата сега съзижда ни
	хубави пързалки!

	Дървесата са облечени
	в ризите си бели.
	Бързат хората увлечени —
	шум е и веселие.

	По пазара — стоки шарени,
	стомни и панички.
	Ето, вече са докарани
	малките елхички.

	Всичко там сега подсеща ни:
	старата отмина!
	Да се готвим да посрещаме
	Новата година!
P$
