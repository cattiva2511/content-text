P>
	Има пет рожби,
	пет сипа Ръката.
	Те са различни,
	но всички са братя.
	Равно делят помежду си труда,
	равни са в радост
	и равни в беда.

	Ето го първия.
	Казва се Палец.
	Как ви се вижда?
	Красив ли?
	Едва ли!
	Шишкав е той
	и е нисък на ръст,
	ала не може без този пръст.

	А Показалецът ръст има среден,
	става той пръв и си ляга последен.
	Най-работлив е от всичките той,
	ала не е ни красив, ни герой.

	Средният брат е и едър, и снажен.
	Много се пъчи и много е важен.
	Важен е той,
	но е малко страхлив,
	снажен е той,
	но е малко ленив.

	Вижте Безименко —
	няма той име.
	А за некръстени не говори ми!
	Нищо не може да работи сам.
	Дето са други, и той ще е там.

	Кутрето с име е,
	но е пък смешно.
	Може би много е зло и е грешно
	и затова и до днес не могло
	да порасте,
	да тежи на тегло.

	Има Ръката пет рожби,
	пет сина,
	слабости всеки отделно си има.
	Ала когато в юмрук се сберат,
	могат да свършат, каквото си щат!
P$
