P>
	Защо обичам есента?
	Защото грозде носи тя.
	От лагер батко се завръща
	и баба сладко пак вари ни,
	пак идват лелички и стрини,
	пак весела е нашта къща.

	Един след друг се връщат пак
	от планина,
	от морски бряг
	другарчетата от квартала.
	И всеки нещо ще разправи,
	и радваме се,
	че сме здрави,
	че есен пак ни е събрала.

	Но дните къси стават пак,
	и рано, рано пада мрак.
	Листата капят —
	иде зима.
	Но зимата развеселява —
	ще има бой със сняг тогава,
	пързалки весели ще има!
P$
