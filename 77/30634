P>
	Месец на горещините
	и на зрелите жита.
	Към полето погледни ти,
	чуй: комбайнът забумтя.
	На косачите косите
	звънкат рано в утринта.
	От градините ухае
	на узрели плодове.
	Мараня е, духота е —
	рядко вятър ще повей.
	Птиците са си отпели
	и почиват през деня,
	и мечтаят си — къде ли
	има свежа ведрина?
	От морето, в далнината
	ведър вятър вей сега
	и вълните, и децата
	си играят край брега…

	… Някога, когато в ропот,
	в робство е народът бил,
	в Юли — в скътания Сопот
	Вазов се родил.
P$
