P>
	Летиш денонощно —
	пред теб далнина:
	държава всемощна,
	добра и тревожна —
	безкрайна страна.

	Заводи-гиганти
	димят над степта.
	И гледаш ги взрян ти —
	градища-гирлянди
	как светят в нощта.

	Различен е говор
	цветист и речист.
	Но руското слово,
	тъй старо и ново,
	най-силно звучи.

	Макар не единна
	глъчта на речта,
	но всеки е син на
	единна родина —
	най-силна в света.

	Ти светиш и водиш
	и всички народи
	днес тебе следят,
	Русия, Русия —
	спасител на тия,
	които в робия
	живеят и мрат.
P$
