P>
	Стига вече сме играли
	с книжени хвърчи`ла!
	Мама мен с сърце на Крали
	Марко ме родила!

	Не, не са за мене вече
	детските балони.
	Моето сърце далече
	самолети гони.

	И във класната ни стая,
	и дома кога съм —
	все мечтая и в безкрая
	нейде се унасям.

	Искам аз пилот да стана,
	да дружа с мотора!
	Да летя
	и с урагани
	страшни да се боря!

	Ех, облечен в топли кожи,
	горе да се дигна —
	па да видим дали може
	вятърът ме стигна!
P$
