P>
	Май — месец на пеперуди,
	на птичи гнезда и цветя,
	на слънцето и пролетта
	и дружба на честните люде.

	Така и започва деня —
	на месеца първата дата.
	И с песни плющят над земята
	работнически знамена.

	През Май месец Маркс е роден —
	учител на всички народи.
	През Май е сияйния ден
	на Кирила и на Методий.

	И пее цял ден младостта —
	най-песенен празник е този.
	И сякаш навред по света
	дъхтят казанлъшките рози.

	Небето тъй синьо сияй
	над нашта родина-градина.
	И ще ти се цяла година
	да бъде все месец Май!
P$
