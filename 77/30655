P>
	Река и град един обичам
	под легендарния Балкан.
	Реката Осъм се нарича,
	градът нарича се Троян.

	Там нявга весело играхме
	ний ученическа игра
	и борчетата, що посяхме,
	сега са станали гора.

	И ний сме станали големи
	и сме към свойте старини.
	Ами градът?
	Градът в туй време
	порасна и се промени.

	И върнеш ли се там —
				едва ли
	сега ще можеш го позна:
	той станал град индустриален
	на хубавата ни страна.
P$
