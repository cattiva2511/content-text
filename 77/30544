P>
	Чудни приказки разправя
	мойта баба Мина.
	За тегла, борби и слава
	в нашата родина.

	Как врази със остри саби
	тука са вилняли,
	как деца и стари баби
	враговете клали.

	Как дедите ни в затвори,
	по бесилки мрели,
	как народът ни се борил,
	врял пет века цели.

	Как по селища и друми,
	в пек и зимни хали
	люти саби и куршуми
	ден и нощ пищяли.

	Ой, израсла в бой и слава
	нашата родина!
	Не напразно го разправя
	мойта баба Мина!

	Мислите, че тя ме плаши,
	че ме подиграва?
	Христоматиите наши
	същото разправят!
P$
