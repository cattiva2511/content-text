P>
	Има такава голяма страна —
	на дължина,
	на ширина…
	Трудно страна се такава обхожда.
	Слънцето никога там не захожда.
	Има тя степи безкрайно широки,
	ширни реки и морета дълбоки.
	И градове най-красиви тя има,
	армия има
	непобедима —
	най-героичната и най-велика.
	Има наука, с която достига
	чак до звездите далечни в простора.
	В нея живеят най-умните хора.
	В нея роден е
			великият Ленин.
	Тази страна е — това запомни ти —
	освободителят наш и учител.
	Ти я учи и я знай наизуст.
	Тя се нарича Съветски Съюз.
P$
