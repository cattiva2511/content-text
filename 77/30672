P>
	Защо ми викат лакомия?
	Ядял съм уж на поразия,
	сънлив съм бил и мързелив.
	А аз съм много работлив,
	ям малко и не съм сънлив.
	Към обед будя се едвам
	и десет пъти дневно ям.
	А през останалото време —
	макар че много ми се дреме —
	с приятели по телефона
	си дрънкам, гледам от балкона
	как ходи шумната тълпа
	и слушам си магнетофона…
	Петнайсет часа само спя
	и само десет пъти ям.
	И зарад всичко туй не знам
	защо наричат ме лентяин
	и готованко най-окаян.
P$
