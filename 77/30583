P>
	Свиеш ли към планината
	по извиващия път,
	ти ще чуеш в далнината
	как ту глъхнат, ту ехтят
	в тия красоти чудесни
	гласовитите слова.
	Пионерските ни песни
	са това.

	Те навътре те привличат,
	сякаш мамят и зоват,
	дето чуй се хорът птичи,
	на дърветата шумът.
	Дето луд потокът бяга,
	в камънаците гърми.
	Пионерският ни лагер
	там дими.

	Сутрин, щом зарите али
	над гората затрептят,
	екват нашите сигнали —
	на проверката часът.
	И затрепка ален пламък
	в шеметната синева.
	Пионерското ни знаме
	е това.
P$
