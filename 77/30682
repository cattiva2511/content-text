P>
	Заслужва си отличие
	наш Мишо — запомнете.

	Не вижда той различие
	в учебните предмети. —
	Кое е математика,
	кое е то граматика?

	Ботаника — това е
	за Миша все растения,
	без никакво значение
	кое дърво,
	кое трева е.

	И в час по география
	той постоянно сгафя я —
	не знае, че Исландия
	съвсем не е Финландия,
	нито че Югославия
	не е към Скандинавия.

	И винаги разсеян е,
	когато има пеене.
	Устата му отворени,
	но там не чуй се „до“, „ре“, „ми“.

	А пък по ръкоделие
	класът се пита целия:
	— Че Мишо днес къде ли е?

	В урока по история
	разправя смехотвория:
	че Симеон Велики
	в отбор „Академик“ е.

	А в час по геометрия
	главата си корава
	по двора той развява —
	навярно там проветря я…

	При туй благоприличие
	по разните предмети
	това момче — кажете —
	не е ли за отличие?
P$
