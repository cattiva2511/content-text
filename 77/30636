P>
	Свършиха дните ни летни.
	Кичат мъгли планините.
	Бяха зелени горите,
	стават сега многоцветни.

	В китни градини, в лозята
	виж — плодове натежали.
	Радва се, сякаш се хвали,
	с рожбите свои земята.

	Сутрин закусваш ти бърже,
	миг след това си облечен.
	Почва училище вече —
	лагерът, отдихът свърши!

	Славен е месец Септември!
	В наште читанки четем ний: —
	месец на бойни сияния
	с двете народни въстания!

	Месец, през който червения
	Смирненски Христо роден е.
P$
