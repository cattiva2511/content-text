P>
	Раздавачът, раздавачът —
	пощенският раздавач.
	Виж, по тротоара крачи,
	мъкне чантата едва.

	В нея — в чантата — писма са
	и за тебе, и за мен.
	Той писмата ни разнася
	два пъти на ден.

	От войника той, от батко
	вест ни носи в тоя час.
	Чака мама, чака татко,
	чакам я най-много аз.

	И не може да не дойде
	дълго чакания плик.
	И не може да не го е
	пратил нашият войник.

	Че не може да не знае,
	как го чакаме дома…

	А писмото се потая
	между другите писма.
P$
