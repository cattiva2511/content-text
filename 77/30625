P>
	Имаме ние бъбрива съседка.
	Бъбре неспирно — без всякаква сметка.

	Ала на всичко, което разправя —
	винаги точно обратното става.

	Казваше тя, че без царя не може.
	Царят бил — казваше — пратеник божи.

	Казваше. Ала обратно се случи:
	ний и без царя растем и се учим.

	Казваше тя, че богатите хора
	били на бедните здрава опора.

	Стана обратно — животът излезе
	без богаташи по-хубав и весел.

	Казваше тя, че без бога не става
	ни плодородие, нито държава.

	Стана обратно — без бог и светии,
	както желаем, живеем си ние.

	Имаме ние бъбрива съседка.
	Бъбре неспирно — без всякаква сметка.

	Ала на всичко, което разправя —
	винаги точно обратното става.
P$
