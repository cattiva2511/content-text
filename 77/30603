P>
	— Къде ли отива реката?
	— Реката отива в морето
	при свойте сестрички и братя.
	— А там?
	— А там тя става на па`ра
	й пак се издига в небето.
	Там малко ли, много прекара —
	превръща се в облаци пак
	и пада на дъжд и на сняг.
	— А после?
	— Земята я жадно поглъща,
	тя в извори пак се превръща.
	А изворите — на потоци,
	които с пенливи подскоци
	се сбират в ей тая река,
	която ти гледаш сега,
	която отива в морето…
	След туй се завръща в небето
	и облаци става и дъжд тя
	и става отново река.

	— Да, всичко това е така.
	Пътува тя и се превръща
	на па`ра, на дъжд и река…
	Но можеш ли каза —
					сега
	отива ли, или се връща?
P$
