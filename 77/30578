P>
	И мускулеста, и красива,
	и в буйна радост, и в тъга,
	подвижна, жива, работлива —
	твори човешката ръка.

	Тя пише книги, тя рисува
	картини, планове чертай.
	Тя по клавишите танцува,
	красив човек от кал извай.

	Играчки прави и машини,
	строи заводи, градове,
	и не отпада, и не стине,
	и сякаш пее и зове.

	Как тя умее да ласкае
	и да помогне в труден час!
	Човешката ръка — това е
	най-верният другар за нас.

	Ала тежко` им на ония,
	що опват срещу нас лъка,
	които твърд юмрук да свие
	принудят нашата ръка!
P$
