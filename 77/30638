P>
	Ноември, ноември — ти месец невесел,
	ти месец на вятър, на студ и на сняг!
	На седмия твой ден широко разве се
	над руските степи червения флаг.

	На седмия твой ден народът в Русия,
	след дълги, след кървави тежки борби
	помете настръхналата тирания
	и своята власт на света протръби.

	И стана Русия страна на победите,
	страна на свободните хора е тя.
	Народите с почит, с възхита днес гледат я
	и води към волен живот тя света.

	Дари свобода тя на нашта родина.
	От нейното слънце е днес озарен
	трудът ни.
		Затуй ние всяка година
	празнуваме тоя — великия ден.
P$
