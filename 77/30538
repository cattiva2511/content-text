P>
	Ой, бръмчете,
	ой, летете
	вий, орли челичени!
	Няма птици по небето
	като вас обичани!

	Ту над ниви занемели
	ви бръмчат моторите,
	ту над облаците бели
	с ветровете спорите.

	Ту кога са дни засмяни,
	горе из лазурите
	като в чисти топли бани
	весело се гмурате.

	Като вихри из простора
	вий свободно бродите.
	Няма по-щастливи хора
	от пилотите!

	Ой, бръмчете,
	ой, летете
	вий, орли челичени!
	Няма птици по небето
	като вас обичани!
P$
