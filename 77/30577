P>
	Навън е студ,
	навън е мраз
	и скреж по клоните и жиците.
	Снегът блести като елмаз
	и гушат се на за`вет птиците.

	А топло е у нас сега.
	Да не е януарска датата,
	да нямаше навън снега —
	ще кажеш, че е тука лятото.

	Не палим печки.
				Скриха тях
	в мазето, в тъмните му ъглища.
	И няма в къщи дим и прах
	и мириса лютив на въглища.

	А под прозорците навред,
	до белите стени облегнати
	са радиатори —
				наглед
	като хармоники разтегнати.

	От тях като горещ ветрец
	се носи топлина и гали ни.
	Тя иде някъде от ТЕЦ
	с подземните тръби металени.

	Навънка стяга остър мраз,
	летят снежинките безчислени.
	А топло, чисто и у нас.
	Нали е хубаво измислено?
P$
