P>
	Ти в гората излезни
	сутрин рано, рано, рано.
	Тихо нейде застани,
	застани и слушай само.

	И ще чуеш как звънти,
	сякаш е от струни цяла.
	Туй не ще го чуеш ти
	в никоя концертна зала.

	Всеки глас и инструмент
	разни висини си взима.
	И не виждаш диригент,
	а съзвучност пълна има.

	Туй оркестър е и хор
	от безбройни птици пойни.
	Екне чистият простор
	от напевите им стройни.

	Но да стане всеки звук
	в песен хубава и строга —
	много труд е даден тук,
	репетирано е много!
P$
