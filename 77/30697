P>
	По Луната ходи-броди
	приказна машина.
	Нито влак, ни параход е,
	като трактор не боботи
	и не прави обороти
	като лимузина.
	Нея никой я не води,
	тя живее свой живот
	и се казва „Луноход“.

	Там съветският човек
	прати я с една поръка
	в страшен мраз и жежък пек,
	с много рискове и мъка —
	да проучи, да узнае
	лунната земя каква е.

	Там съветският човек
	прати я да разгадае
	лунните незнайни
	тайни.
	Та в космичния ни век
	знанието да сияе.
P$
