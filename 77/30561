P>
	Над къщята се понесъл
	септемврийски лек ветрец
	и навънка звънка весел
	викащият ни звънец.

	Ний подтичваме засмени
	към школото — и за мен
	най-очакван този ден е —
	първият учебен ден.

	Ще се срещна там с другари,
	поздрави ще разменим
	и на чиновете стари
	няма вече да седим.

	Че и ние по` сме стари
	с цяло лято! И от нас
	май че всичките другари
	минаха в по-горен клас.

	Като кошер забръмчало
	туй училище край мен.
	Колко весело начало —
	първият учебен ден!
P$
