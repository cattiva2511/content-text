P>
	Небето се въси. Макар и незрима,
	но сеща се — иде тя, ледната зима.
	И падат в надвара листа пожълтели,
	и пъстър килим из гората се стели.
	Мъгливо. А вятърът зъл и хаплив е.
	Скривалища правят животните диви.

	Фланелка облече
	и малката Рая.
	Затоплена вече
	е класната стая.
	И само дърветата шумни
	са сякаш безумни:
	съвсем разсъбличат те своите стволи.
	Решили да карат през зимата голи!
P$
