P>
	Завърна се дома си Весела.
	Разсърдена и нос обвесила,
	на майка си така се жали:

	— Ах, пълно е навън с нахали!
	На улицата стрина стара
	ме спре и почна да се кара
	защо от вестници парцали
	съм хвърляла на тротоара.

	„Защо ги — казва — хвърляш тука?
	Виж, има кофа за боклука!“

	А дядка някакъв с брада
	и с куртка, с ордени накитена,
	в трамвая страшно ме обиди.
	Той каза, че съм невъзпитана
	и че безочливо седа
	на мястото за инвалиди,
	когато баби престарели
	край мене без места стоели.
P$
