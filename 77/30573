P>
	Край гората, сред зелени
	припечни треви и цвят
	неотдавна построен е
	малък и удобен град.

	Къщичките му са стройни,
	с по един етаж едвам,
	но семейства многобройни
	дружно си живеят там.

	И гъмжи тук всяка къща
	в тъпотите и в труда.
	Бързат нейде и се връщат
	жителите на града.

	Няма писани закони,
	ни милиция дори,
	ала ред във всеки дом е,
	тишина в града цари.

	Равноправие голямо
	има в тоя малък град.
	Мързеланковците само
	тук не могат да търпят.

	Работливи и смирени —
	всички са като един.
	С остър меч въоръжен е
	всеки жител на Пчелин.

	И тежко` му кой понечи
	да нападне тоя град:
	няколко стотици меча
	мигом ще го прободат.

	И Пчелин се с право слави
	с майсторството си навред.
	Тука, в тоя град се прави
	изкусителния мед.
P$
