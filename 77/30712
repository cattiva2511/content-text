P>
	Пролетта е вече тук.
	Тя на цвят и лист ухае.
	Откъде дошла — от юг,
	или запад — се не знае.

	Но горите с плащ зелен
	е успяла да наметне,
	и лъките ден след ден
	тя пременя с рокли цветни.

	Пеперуди и цветя —
	всичко модно се облече.
	И тревата зашептя
	тихите си дълги речи.

	Птиците, които в мраз
	цяла зима са мълчали,
	чуй — надуват в ранен час
	окарини и кавали.

	Цялата земя край нас
	расне, цъфне, хубавее.
	А небето в някой час
	с лейката си я полее.
P$
