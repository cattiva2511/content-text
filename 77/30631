P>
	Полята зелени,
	цветецът ранил,
	Ленин роден е
	през месец април.
	На бунт се надига
	народът в Април —
	под турското иго
	когато е бил.
	Героят Гагарин
	през месец Април
	е път легендарен
	в небето открил.
	Земята ухае
	на млада трева.
	Погледай каква е
	над нас синева!
	Напъпили вейки,
	грей ден подир ден.
	И Пенчо Славейков
	в април е роден.
	Потоци бълболят,
	чуй птичия глас.
	Магьосната пролет
	е вече при нас!
P$
