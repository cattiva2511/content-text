P>
	Има партия такава,
	млада като пролетта.
	Нея слава увенчава
	и я гизди храбростта.

	Тя е смела, тя е силна,
	тя не знае страх и смут,
	тя страната ни обилно
	богати с неспирен труд.

	В дълбините земни влиза
	тя за нефт и за руда.
	Тя с любов следи дали са
	дружни селото с града.

	Дето мрак е, дето студ е —
	праща топла светлина,
	та да няма мрачни люде
	в нашта хубава страна.

	Тя строи заводи мощни,
	в труд упорен тя зове,
	та да бъдат по-разкошни
	утрешните градове.

	Тя помага на земята
	да е плодна и добра,
	та да бъде по-богата
	нашта утрешна софра.

	Тя с науката окриля
	нашият голям копнеж
	и набираме ний сили
	за космически летеж.

	Тя и дъжд, и слънце блика,
	тя е като пролетта —
	тази партия велика!
	БКП се казва тя!
P$
