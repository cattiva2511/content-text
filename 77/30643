P>
	Всеки месец има своя
	доброта и красота.
	Но не е ли чуден тоя
	вестник пръв на есента?

	Нито лято, нито есен,
	той септември се зове —
	тоя топъл ясен месец
	на узрели плодове.

	Круши, грозде и смокини,
	ябълки и сливи сини
	дъхат своя аромат.
	Мамят щедрите градини —
	своя дар да ни дарят.

	Погледни навред страната —
	тук стопанин бодър бди
	и с трапеза най-богата
	празника на Свободата
	иска да ни услади.
P$
