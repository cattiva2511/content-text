P>
	Белият Благоевград
	на сестра си Струма дума:
	— Ти послушай своя брат,
	не шега, не празна глума
	ти говори той сега!
	Обуздавай свойта буйна
	свойта яростна снага,
	гъвкава и многоструйна.
	Нека твоите води
	да се плискат пълноводни,
	но приятел ти бъди
	тук на людете свободни.
	Помогни им, влага дай
	на пръстта, която вика,
	та в Пиринския ни край
	пълно щастие да блика.
	И ще чуеш песни ти
	от народа благодарен,
	и Пиринът легендарен
	приказки ще ти шепти.
P$
