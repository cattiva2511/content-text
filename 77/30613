P>
	Катеричката се къпеше
	из окапалата шума.
	Заю лекичко пристъпяше,
	сякаш ходеше по гума.

	Ала стъпките усети тя
	и за миг уши опери,
	шмугна се между дърветата
	и като стрела
	шумната се покатери
	на високата ела.

	Заю-баю, като чу шума,
	шумна татък из гъстака.
	Катеричката, заслушана,
	спотаи се сред клонака.

	И помислиха двамината,
	че от звяр са проследени,
	че опасността е мината,
	че по чудо са спасени.
P$
