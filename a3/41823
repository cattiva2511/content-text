	[* Приживе на Пушкин не е печатано.
P>
	С първия стих Пушкин напомня на адресанта посланието, което Рилеев написал на Гнедич. През 1832 г. било забранено да се споменава името на Рилеев.]

	Със Омир разговаря ти със топъл глас
		и дълго ний сме те желали,
	цял в светлина, от тайни върхове, при нас
		донесе своите скрижали.
	И що? Завари ни под шатри, в сладостта
		на пира — мигове чудесни —
	край свой кумир играейки в нощта
		и на уста с най-диви песни.
	Смутихме се от твойте слънчеви лъчи.
		Но в гневен порив, без да жалиш,
	прокле ли ни, пророк, в невинните очи,
		разби ли своите скрижали?
	Не ни прокле. Обичаш мълчаливо ти
		да не блестиш на светлината,
	защото любиш и гърма небесен, и
		жужението на пчелата.
	Това е то поета. Вечно нежен, млад,
		приема като Мелпомена,
	така и нравите на градския площад,
		най-волната народна сцена.
	Зове го Рим, в стиха му Илион блести
		и мъката на Осиана,
	със дивна лекота той между тях лети
		по стъпките на Еруслана.
P$
