P>
	Докато тичаше след вятъра,
	преследвайки и сбъдвайки живота си,
	премина край изсъхнало дърво
	и край повехнали треви,
	край прежаднял кладенец
	и край самотна, незасята нива,
	край изгладен пукнат камък
	и край куче, вързано до купа слама…

	Щом седна да си починеш в кукувичи дом,
	с дантелени завески, захарни стени
	и отпи от порцелановата чашка
	глътка от следобедния чай на душата,
	той спря отвън и те зачака —
	за да не го забравиш, да се върнеш,
	за да не ти е мъчно,
	че годините минават…
P$
