	[* Напечатано без подпис в „Телескоп“, 1831 г.]

P>
E>
	Какво е истината?…
E$

N	Приятелят

P>
	Капризна славата лети
	и като пламък бърз трепти,
	глави избрани озарява,
	над тази днес се завъртява,
	над друга утре пък пламти.
	След всяка вест търчи смирено
	народът свикнал, но все пак
	за нас челото е свещено,
	от пламъка приело знак.
	На трон или в полята бойни,
	посред площада зашумял,
	един от всичките достойни
	духа ти горд е завладял.
P$

N	Поетът

P>
	О, той е пришълецът боен*,
	[* _О, той е пришълецът боен_ — Наполеон.]
	смирил и царя най-велик,
	венчан от свободата воин,
	изчезнал като сянка в миг.
P$

N	Приятелят

P>
	Кога той в твоя ум прозира
	със свойта блеснала звезда?
	От Алпите ли щом се взира
	накъм Италия света?
	Или когато вдига знаме
	и жезъл на диктатор горд,
	или под пламналия свод
	война подклал със мрачен пламък
	и взира се надменно той
	в победите — неспирен рой?
	Пред пирамиди ли, когато
	безбройната му рат ечи,
	или Москва със тишината,
	щом го приема и мълчи?
P$

N	Поетът

P>
	О, не сред радостното лоно
	и не сред бойната мъгла,
	не зет на цезаря на трона,
	не сам на своята скала,
	смълчан, наказан от покоя,
	със прозвището на героя
	осиян, угасващ в мрак превит,
	със бойния си плащ покрит.
	Друг образ в моя ум е врязан,
	аз виждам одъри безчет*,
	[* _Аз виждам одъри безчет._ — Тук се описва посещението на Наполеон в чумния лазарет в Яфа. Според преданието Наполеон, за да ободри болните от чума, се здрависал с един от тях.]
	на всеки одър стене блед
	жив труп, от чумата белязан,
	всесилната… И той склонен,
	от друга смърт е обкръжен,
	намръщен крачи в тишината,
	на чумата подал ръка,
	в умиращия ум така
	той влива бодрост… Във небето
	кълна се: който свойте дни
	залагал е без страх в сърцето,
	угаснал взор да ободри,
	приятел е на небесата,
	и да му праща зло дори
	земята сляпа…
P$

N	Приятелят

P>
				О мечтание! —
	прошепва историкът строг*.
	[* _Прошепва историкът строг._ — Пушкин тук се позова на „Мемоари“-те на Бурен. Всъщност те са били съставени от журналиста Вилмаре. В тях се твърди, че Наполеон не се е докосвал до болните.]
	Той съди пак със глас дълбок:
	Светът е без очарование!
P$

N	Поетът

P>
	Проклинам истината аз,
	щом на посредственост студена,
	завистлива и съблазнена
	тя се харесва с празна страст.
	Долитат истините низши
	със възвишаваща мъгла…
	Героят без сърце е нищо.
	Тиранин в слепотата зла…
P$

N	Приятелят

P>
	Ти утеши се…
P$
P$
