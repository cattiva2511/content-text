	[* Напечатано в „Литературная Газета“, 1830 г., бр.3. Адресирано е към Ек. Ушакова.]

P>
	Оракул мой, познах ви вече,
	но не по тая пъстрота
	на недописаните речи —
	по веселата острота
	на поздравите ви лукави,
	по вашата насмешка люта,
	по упреците… тъй неправи,
	по прелестта им тъй прочута.
	С тъга неволна, с възхищение
	писмото препрочитам аз,
	и в миг извиквам с нетърпение:
	На път! В Москва! И то тозчас!
	Тук има здания унили,
	сърца — гранит, и думи — лед,
	но няма ветрености мили,
	ни Пресня*, ни игри безчет.
	[* _Ни Пресня_ — в Москва Ушакови са живеели на Пресня.]
P$
