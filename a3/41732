	[* Напечатано в „Московский Вестник“, 1827 г.]

P>
	Щом Аполон към жертва свята
	не го принуди — той блажен
	във грижите на суетата
	е малодушно потопен.
	Мълчи свещената му лира,
	душата вкусва глух покой,
	посред чедата на всемира
	най-жалък може би е той.

	Но звънне ли в слуха му смел
	за миг божественото слово,
	духът е със крила отново
	като пробудил се орел.
	Скърби поетът сред шегите,
	презира людската мълва
	и пред кумира на тълпите
	не свежда гордата глава.
	Пробягва строг и див тогава,
	в гръдта със смут и звукове,
	накъм пустинни брегове
	и буйноекнеща дъбрава.
P$
