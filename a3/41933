P>
	Сърце от жарава, в стомана обвито,
	топи се в живота, направен от лед,
	зад думи фалшиви са чувствата скрити,
	а истина — само във пламъка блед.

	Със крясък от болка троша тишината,
	усмивка ехидна в прикрита лъжа,
	забива кинжал от наслада в душата
	и носи екстаз от тъма и тъга.

	Със сълзи от радост заливам словата,
	омайни, красиви, студено сами,
	не могат тез сълзи да стоплят стената,
	разделяща нас във различни съдби.

	И изводът тежък очите изважда:
	„Лъжи, за да можеш да бъдеш щастлив!“,
	че другото само мъка поражда —
	свят чист и стерилен, но толкова сив.

	А в истинно сиво никой не иска де мисли
	и никой не вижда как истински сиво кървя,
	когато умират мечтите красиви, притиснати
	в измама стоманена, в лед без душа.
P$
