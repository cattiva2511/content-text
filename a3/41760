	[* Напечатано в „Северные Цветы“.]

P>
	Наближавайки Ижори,
	зърнал небосвода син,
	вашият си спомних взор и
	ласкавите ви очи.
	Но макар и омагьосан
	от моминския ви чар,
	но макар да съм дамгосан
	с прозвището на женкар,
	на колени пред нозете
	ви да падна не посмях —
	трепетни молби да шепна,
	да ви разтревожа с тях.
	След спокойствието лятно,
	в шум и светска суета
	ще забравя вероятно
	милата ви красота —
	стройната снага със леки
	стъпки, разговора плах,
	умният ви поглед мек и
	хитрият момински смях.
	Иначе… Пак ще намина
	и в дома ви тих и благ
	гост ще бъда догодина,
	влюбен до ноември пак.
P$
