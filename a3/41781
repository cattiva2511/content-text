	[* Напечатано в „Литературная Газета“, 1831 г., бр. 1.]

P>
	Кавказ е под мене. Стоя възхитен
	над снежните преспи пред страшната бездна.
	Орелът, от връх неизвестен възлезнал,
	се рее без трепет наравно със мен.
	Тук виждам где тръгват поточета сини
	и първия тласък на грозни лавини.

	Под мене рой облаци мирно вървят
	и падайки, тътнат през тях водопади,
	под тях пък оголени скални грамади,
	по-долу мъх бледен и тръни личат
	и вече — горички със сенки зелени,
	где птици писукат и тичат елени.

	И хора, загнездени в тези места,
	и стадо по урви, с тревица набола,
	и слиза овчарят за нещо надолу,
	Арагва где тича със пяна в уста,
	и конникът нищ се таи в теснината,
	где Терек свирепо вълните си мята.

	Реве като звяр, който вкусна храна
	съзрял е наблизо зад клетка железна,
	и блъска брега си с вражда безполезна,
	и лиже скалите със гладна вълна…
	Но няма награда за силите млади —
	притискат го само безмълвни грамади.
P$
