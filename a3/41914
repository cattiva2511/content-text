P>
	Рея се в облаците
	на мълчанието
	в главата ми,
	а там намирам
	замъка на илюзиите —
	истинската си съдба,
	перката на вентилатора,
	омазан с… халва…

	Душата ми залепва
	за всяко малко парче,
	отнесено от вятъра
	на меланхолията,
	апатията и дъжда,
	останали като утайка
	от веселите дни
	на детството…

	Така кутията с халва
	бавно се изпразва,
	за да се напълни
	със сиво без(въз)душие,
	с мазни сънища,
	копнежи по щастието
	на личността…

	Дали ще е възможно,
	някой да завърти перката
	наобратно?
P$
