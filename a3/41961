P>
	В студена забрава заспиват мечтите,
	студено забравен отварям врата…
	Отвън — светлина…

	В заспало сиво минават ми дните,
	заспало сив изживявам света…
	А той — пъстрота…

	В прекрасно мечтание те предсказах,
	Прекрасна мечта, пълна с нега…
	Омайна — мъгла…

	В бленувана приказка в сън се оказах,
	бленувано приказна красота…
	Просто — една…

	В студена завивка отново заспивам,
	студено завивам отново мечта…
	За теб — докога…
P$
