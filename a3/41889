P>
	Различен, в мен се буди нов живот —
	изпълнен със копнеж, с мечти, с любов,
	дочух отвътре онзи стар, далечен зов,
	от корена, от думите, от моята мечта…

	Останал бях със мъничкия си кивот —
	тъй пълен с болка по отминалите дни,
	с корист, завист, гняв, омраза и лъжи,
	забравил бях какво и как е да се преродя…

	Но днес намерих мъничкия заден вход —
	и влязох със съмнение и мъничко надежда,
	сега излизам, горд и без глава да свеждам,
	открих се, вече имам глас и мога да крещя…

	И ето — пак сам реших да изковавам своята съдба,
	и ето — пак един въпрос отвътре ме изяжда — докога?
P$
