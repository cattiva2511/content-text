P>
	Клонът се счупи
	от тежестта на мълчанието
	помежду ни…

	От всички неизречени думи
	остана само бездиханието
	на живота,
	в който вървим все напред,
	без да питаме защо, за Бога,
	сме незавършени…

	Думите ти са миг през сенките
	на мислите, които искаш да кажеш…
	без мен…
	те изпадат от устните:
	без нищо лично,
	сиви, но твои,
	твои, но сиви…
	и болят…

	А когато се опитах да отворя
	следващата страница на твоя живот,
	клонът се счупи…
P$
