	[* Напечатано в „Библиотека для чтения“, 1835, кн.5. Стихотворението е за Е. А. Завадовска, съпруга на приятеля на Пушкин граф Завадовски, и е вписано в нейния албум.]

P>
	Във нея всичко е така красиво!
	Най-висшата проява на страстта!
	Изправена, тя чака мълчаливо
	в покоите на свойта красота.
	Внимателно тя всички наблюдава:
	по-хубава от нея не личи;
	красавиците наши се стопяват
	и чезнат в бляскавите й лъчи.

	Какво не правиш, ход след ход
	към своята мечта нетленна,
	къде не търсиш цял живот
	ти любовта си съкровена —
	но срещнал я накрая, ти
	се спираш изведнъж неволно
	и благовееш богомолно
	пред красотите й свети.
P$
