P>
	Копнея да се открия в облака
	на мълчанието помежду ни,
	да ме отвее някъде далеч
	вятърът, изпълнил стаята
	със сенки на безцветни дни,
	отдавна отминали и забравени —
	нашите мечти, които аз измислих,
	а ти накара да се случат,
	макар и само в трескав сън,
	дори и когато болката е толкова плътна,
	че ме кара да се наранявам,
	да се порязвам, за да разбера,
	че все още съм жив,
	и че тебе все още те няма —
	никъде сред бунтуващите се поля
	на вихъра на страстни птичи песни,
	никога във вечността от капки,
	останали солени във очите ти…

	За съжаление те има, знам го,
	и слава богу, че не си при мен —
	защото би умряла от упор,
	от силата на мисълта ми,
	без дори да трябва
	да вложа капка чувство!
P$
