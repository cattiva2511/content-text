	[* Приживе на Пушкин не е печатано. Стиховете са адресирани до Мария А. Мусина-Пушкина след завръщането й от чужбина. Епиграфът се обяснява с това, че Мусина-Пушкина се зарадвала на руската „клюква“ (вид боровинки).]

P>
E>
	Kennst du das Land…
@	Wilh. Meist.
	По клюкву, по клюкву,
	По ягоду, по клюкву…
E$

	Познаваш ли страната синя
	със най-дълбокото небе,
	където приливът гребе
	мълви от старите руини;
	където вечен кипарис
	расте под слънчевата вие;
	където пял Торквато стари;
	където в нощна тишина
	адриатическа вълна
	октавите му днес повтаря;
	където диша Рафаел;
	където в наши дни Канова
	дълбае яростен и смел;
	където Байрон в дни сурови
	в любов и вярност се е клел?
	— — — — — — — — — — — — — —
	— — — — — — — — — — — — — —
	Вълшебен край, вълшебен край,
	страна на пориви високи,
	Людмила вижда твоя рай
	И старините ти дълбоки.
	Сега край сините вълни
	се трупат весело тълпите
	да я приветстват със възхита
	през карнавалните ти дни.
	А тя със руска красота
	пожари пали във кръвта
	и на Авзония мъжете
	вървят в ръце с червено цвете
	след нея просто на ята.

	Тя гледа южната природа,
	водите сини, небосвода,
	стои във унес като в храм
	пред всеки паметник голям
	и броди тя, и гледа страстно,
	ала от себе си и тук
	във тоя стар и древен юг
	не вижда нищо по-прекрасно.
	А спре ли с поглед възхитен
	пред флорентинската Киприда
	дори и мрамора студен
	пред нея ахва от обида.
	Кога сама се умълчи
	да гледа с радостни очи
	Мадоната и Форнарина,
	тя става блян, копнеж, мечта
	и по-прекрасна става тя
	от най-прекрасната картина.
	Кажете — кой велик певец
	с възторга чист на стиховете,
	чие длето, чий резец
	ще предаде на вековете
	небесната й красота?
	Ела, ваятелю безимен,
	при свойта цел — при любовта!
	Ела по пътища незрими
	и ти, безсмъртни Рафаел!
	Забравил всеки съществуващ
	портрет, тръгни към нова цел,
	бори се, бий се и воювай,
	но свий си лавров нов венец —
	Мария втора нарисувай
	в ръце със втори младенец.
	— — — — — — — — — — — — — —
P$
