	[* Необработен откъс по повод Адрианополския мир (вж. по-горе).]

P>
	Ний пак сме увенчани в слава,
	пак враг надменен е сразен,
	след кървава в Арзрум разправа
	във Одрин мир е прогласен.

	И още се простря Русия,
	на юг развя тя флага син
	и половината Евксин
	прие в прегръдката си силна.

	Стани, о, Гърция, стани,
	затуй напрягаше ти сили
	и с бойно знаме осени
	Олимп и Пинд, и Термопили*.
	[* „Олимп и Пинд, и Термопили“ — тук Пушкин няма пред вид тези места като териториални придобивки. Макар че Гърция получи съгласно договора независимост, Олимп и Пинд останаха в границите на Турция.]

	Под пламенните стихове
	на Байрон, на Тиртей* и Ригас**
	[* _Тиртей_ — гръцки поет, автор на патриотични военни елегии (VII в. пр.н.е.).]
	[** _Ригас_ — Ригас Константин (1757–1798), гръцки патриот и поет, автор на химни, възпяващи свободата на Гърция.]
	страната с древни богове
	разкъса робските вериги.

	И под акропола смълчан
	днес млада свобода пониква,
	на гроба — — — — — на Перикъл
	— — — — — Атини мраморни — — — — —
P$
