P>
	Парчето стъкло си остава забито
	дълбоко навътре в сърцето от лед,
	но огънят идва, гори без да пита,
	разбива до болка познатия ред.

	Душата сълзи там и бавно изтича,
	вода вместо кръв върху ножа сълзи,
	стъклото се чупи, тлента се обрича,
	очите внезапно остават… очи…

	Светът се разтапя, лъжата умира,
	и раждаш се нов, многословен поет,
	обичта си намерил, времето спира…
	После пак окован си… Във вечния лед…

@@	София, 2009
P$
