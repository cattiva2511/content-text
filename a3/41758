	[* Напечатано в трета част от „Стихотворения“ на Пушкин, 1832 г.
P>
	От елегията на Шение е взет само епиграфът. В останалото си съдържание то съвсем не отговаря на първоначалното подзаглавие „Отрывок из «Андре Шение»“.]

E>
	Tel j’étais autrefois et tel je suis encore.
E$

	Какъвто бях, такъв съм и до тоя ден:
	несигурен, влюбчив. Познавате ме мен —
	не мога сдържан да стоя пред красотата,
	без нежност и без трепети в душата.
	А малко ли със мен игра си любовта
	и малко ли се бих като сокол в степта
	с измамните въжа и мрежи на Киприда?
	Но незабравил още ни една обида,
	към нови идоли пак тръгвам с трепет нов…
P$
