	[* Напечатано в „Северные Цветы“, 1829 г. Повод за стихотворението била случайно чутата от Пушкин грузинска мелодия, която Грибоедов съобщил на Глинка.]

P>
	Не пей ми, хубавице, пак
	на свойта Грузия с тъгата,
	че спомня ми далечен бряг
	и друг живот в далечината.

	Уви, напевът ти звучи
	и ми напомня твойта песен
	в степта под лунните лъчи
	момински бледен лик унесен.

	Забравям милите черти,
	когато си при мен, но ето —
	отново щом запееш ти,
	живее спомена в сърцето.

	Не пей ми, хубавице, пак
	на свойта Грузия с тъгата,
	че спомня ми далечен бряг
	и друг живот в далечината.
P$
