	[* Приживе на Пушкин не е печатано. Повод за стихотворението е новоизлезлият тогава сборник стихове на Мицкевич, в който са поместени политическите му сатири, насочени против Русия, по-специално стихотворението „Към приятелите московци“.]

P>
		Той между нас живя,
	сред племе нему чуждо. Но към нас
	не хранеше в душата си той злоба.
	Обичахме го. Кротък, благосклонен
	той биваше в беседите ни. С него
	споделяхме и чистите мечти,
	и песните. (От бога вдъхновен,
	той отвисоко гледаше.) Начесто
	говореше за бъдещото време,
	кога народите без дребни дрязги
	ще заживеят във едно семейство.
	Ний слушахме поета жадно. Той
	замина си на Запад. С благослов
	изпратихме го ние. Но сега
	е кроткият ни гост наш враг. С отрова
	той вече свойте песни напоява
	в угода на тълпата. Отдалече
	достига глас на озлобен поет,
	гласът познат! О, боже, просвети
	сърцето му за правда и за мир.
P$
