	[* Напечатано е в „Литературная Газета“, 1830, бр. 12.]

P>
	Във час на скука, на забава
	на лирата си често аз
	най-нежни звуци доверявах
	на леност, буйство или страст.

	Но и тогаз дори ръката
	прекъсваше звъна лукав,
	внезапно твоят глас когато
	ме покореше величав.

	Проливах сълзи ненадейни,
	церях с елейна чистота
	от твойте думи чародейни
	аз раните на съвестта.

	Сега, дух гордо извисила,
	ръка към мен простираш ти,
	със кротка и любовна сила
	смиряваш буйните мечти.

	С душа, от твоя плам обзета,
	отхвърлил земна суета,
	се вслуша с ужас свят поета
	на арфа свята в песента.
P$
