	[* Приживе на Пушкин не е печатано. Предполага се, че е адресирано до графиня Над. Лв. Сологуб, петербургска позната на Пушкин.]

P>
	Не, не, все пак не смея и не мога аз
	на чувства и любов докрай да се отдавам;
	спокойствието си ценя пред всяка страст
	и на сърцето младо да гори не давам;
	не, доста любих; но защо щастлив, смутен,
	да не потъна в сладостно мечтание,
	когато ненадейно мине покрай мен
	небесно, чисто, хубаво създание
	и пак изчезне?… И нима не бива аз
	да й се радвам с тъжно сладострастие,
	очите ми да я следят и в късен час
	да й желая светла радост, щастие,
	покой душевен, весел мир в сърцето,
	най-хубавото от света да вземе
	и даже щастие за оня, дето
	съпруга ще я нарече след време.
P$
