	[* Приживе на Пушкин не е печатано.]

P>
	Ако е вярно, че в нощта,
	когато живите заспиват
	и лунен блясък в пустошта
	надгробни камъни залива,
	ако е вярно, че стъмен
	пустее всеки гроб във мрака,
	зова аз сянка, Лейла чакам:
	зова те аз, при мен, при мен!

	Обична сянка, тук ела,
	каквато бе преди раздяла,
	смутена в зимната мъгла,
	от скръб последна пребледняла.
	Лек звук или ветрец студен,
	звезда далечна и неясна,
	или видение ужасно,
	но все едно, при мен, при мен.

	Зова те не да съдя пак
	човешката безкрайна злоба,
	която те захвърли в мрак,
	или за да прозра във гроба,
	не за това, че угнетен,
	съмнявам се… Но в скръб изгубен,
	да кажа искам, че съм влюбен,
	че твой съм пак: при мен, при мен!
P$
