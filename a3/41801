	[* Напечатано като думи към романса на А. Есаулов. По всяка вероятност то е адресирано до Елизавета Воронцова.]

P>
	Последен път лицето мило
	да галя дръзвам в мисълта,
	мечта да будя с нежна сила
	и в болка, тиха и унила,
	да си припомням любовта.

	Годините от нас отлитат
	и ни променят, но в покой
	от своя тих поет си скрита,
	във гробна тъмнина обвита,
	за теб пък е угаснал той.

	Далечна моя, зов прощален
	сърдечно приеми от мен,
	като съпруга овдовяла,
	като приятел — на раздяла
	с приятел, вече заточен.
P$
