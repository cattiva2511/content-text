	[* Начало на ненаписана сатира.]

P>
		На френски стихоплети съдия най-строг,
	към тебе се обръщам, Боало — класик и бог.
	Да, въпреки съдбата страшна да изрече
	в отечеството да не си пророк ти вече
	и въпреки че дръзките при нас умници
	днес вземат лаврите на твойте ученици,
	напук на пълното с идеи нови школо,
	комуто ти обърна гневно теме голо,
	то моля аз — поклонника на твойто слово, —
	стани ми вожд. Как искам пак отново
	катедрата си да заемеш, дето ти
	за вечни времена сонета защити,
	където тържествуваше присъда неотменна
	над гарвани-певци и глупостта бе тленна.
	Пак нови лъжльовци твърдят, че тъй не може
	и туй дърдорене ме днес така тревожи.
	И да мълча ли още, да стоя далече?
	Не, не! Реших аз всичко да разкажа вече.

		О, вий, на вечен пост, които не мълчите,
	а хващате перо, хартията мърсите,
	и всеки в своя труд разумното руши,
	почакайте — пак вижте вашите души
	с какво са пълни — с чувство искрено и прямо
	или с амбиции неудържими само;
	или за глупости ръката ви сърби,
	че няма заеми, а трябват ви пари.
	Но по-добре ли ще ви е смирено
	да служите вий някъде почтено,
	или пък в магазините с поклон и жест,
	та с честен труд да имате слуги и чест,
	отколкото да пуснете без срам в журнали
	велможести и гнусно пошли мадригали,
	да се надсмеете над всичките в очите
	и важни мисли нечии да обясните
	на публика объркана (драскачи вий познати),
	да дирите за пошлостта си абонати…
P$
