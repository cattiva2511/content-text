	[* Приживе на Пушкин не е печатано.]

P>
	Кога на дървен кръст богочовекът свят
	бе в жертва зарад нас тържествено разпнат,
	до животворното дърво, отвъд тълпата,
	Мария блудната и Девата пресвята стояха, две жени
	във своята печал останали едни…
	В подножието днес на този кръст пречестен
	като пред къщата на големеца местен
	на техните места два часови стоят —
	с фуражки, с втъкнат нож над кръста ли ще бдят?
	Защо е сложена да варди тази стража?
	Разпятието ли е на властта багажа?
	От мишки и крадци ли пазите Христа?
	Изтъквате ли му така вий важността?
	Или опека му оказвате велика
	на увенчания с трънлив венец владика?
	Исус Христос, отдал покорно свойта плът,
	да удрят с бичове, пирони да коват?
	Изкупил чрез смъртта греха ни от Адама,
	тълпата ли ще е сега за него срама?
	Или велможите да имат лесен вход,
	вий не допущате тук простия народ?
P$
