P>
	За такива ситуации е нужна маска,
	да се скриеш зад нея,
	да не допуснеш светът да те види,
	да види сълзите, кръвта,
	която изтича от сърцето ти
	а обагря всичко наоколо — в сиво…

	За такива ситуации ти трябва драматург,
	да ти напише роля, думички,
	да ги научиш и да ги говориш
	твърдо и уверено,
	придавайки си силата,
	която нямаш…

	За такива ситуации ти трябва книга,
	която сама да напишеш,
	да се излееш, да се изпразниш
	върху белите безчувствени листове,
	да намериш себе си отново,
	да се преродиш…
P$
