	[* Приживе на Пушкин не е печатано.]

P>
		Когато аз до твоя стан
	в прегръдка пареща прилепна
	и нежно, от любов пиян,
	любовни думи ти зашепна;
	от моите ръце едвам
	освобождавайки се живо,
	приятелко, съвсем без плам
	отвръщаш ми недоверчиво
	и спомняш стари слухове —
	печални минали измени,
	и без внимание към мене
	поглеждаш с нови страхове —
	проклинам буйните старания
	на своите младежки дни
	с целувки нежни, упования
	и срещи в нощни тъмнини,
	проклинам думите любовни,
	тайнствените стихове
	с прегръдки в тъмни часове,
	сълзи и укори отровни.
P$
