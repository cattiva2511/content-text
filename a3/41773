	[* Напечатано в „Литературные Прибавления“ към „Русский Инвалид“, 1831, №83.]

P>
	Заблестял сред равнината,
	той се лее… Здрасти, Дон!
	Отдалеко, от чедата
	твои нося ти поклон.

	Вред реките те познават
	като свой прославен брат;
	нося ти поклон и слава
	от Аракс и от Ефрат.

	Спрели след ездата дива
	и съзрели роден край,
	донските коне отпиват
	струите на Арпачай*.
	[* _Арпачай_ — погранична река между Русия и Турция. Става дума за войските, завръщащи се от Руско-турската война през 1829 г.]

	А за всеки конник буен,
	Дон, ти щедро запази
	сок пенлив, искрящ и руен
	от крайбрежните лози.
P$
