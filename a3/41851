	[* Приживе на Пушкин, макар и подготвено за печат от автора, не могло да излезе. Името на Пиндемонти е сложено изключително по цензурни съображения.]

P>
	Не искам да ценя аз шумните права,
	развинтили ума на не една глава.
	Не се гневя, че бог участие отне ми
	и аз да водя спор за данъчното бреме,
	царете да коря войни дали гласят,
	не ме е грижа мен свободен ли печат
	ще мами рой глупци, или цензура вещо
	над шпалтите ще бди да не пропусне нещо.
	Това са _думи_, _думи_, _думи_ са това.
	А други, по-добри, примамват ме права
	и друга свобода. Каква ли е изгода,
	ако вместо от цар зависиш от народа?
	Тях ги опазил бог! Ти никому недей
	отчет да даваш. Сам на себе си недей,
	на себе си служи. За власт и за одежда
	ни съвест, ни разум, ни врат недей навежда.
	По собствен свой стремеж се скитай тук и там.
	Природата — една — за теб да бъде храм.
	Пред чудните творби на вечното изкуство
	да тръпнеш от възторг с най-радостното чувство!
		Права и щастие е то!
P$
