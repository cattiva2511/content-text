	[* Приживе на Пушкин не е печатано.]

P>
	Зарад далечната родина
	напусна чуждата страна,
	в часа, когато ти замина,
	пред тебе плаках в тишина.
	Ръката ми, смразено бяла,
	задържаше те в онзи здрач,
	скръбта на страшната раздяла
	да не прекъсне моя глас.

	Ала от устните терзани
	ти се отдръпна без слова.
	И пак от мрачното изгнание
	във друг предел ме призова.
	Ти рече: в часове мечтани
	със тебе ще съединим
	целувката на обичта ни
	под небосвода вечно син.

	Но там, където в синя влага
	огромен небосвод блести
	и сянка на маслина ляга
	в морето, спиш навеки ти.
	И твойта хубост и страдания
	мълчат във гробна пустота,
	а с тях — целувката мечтана…
	Но аз я чакам, иде тя.
P$
