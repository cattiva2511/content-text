	[* Излязло в отделно издание като романс на Мих. Глинка. Написано на 9 октомври 1830 г.]

P>
	Дойдох, Инезиля,
	аз тук съм, отвън.
	Замлъкна Севиля
	във мрак и във сън.

	Нощта ми помага,
	загърнат със плащ,
	с китара и шпага
	пред входа блестящ.

	Ти спиш ли? Китара
	съня ще стопи.
	А стане ли старият,
	от меч ще заспи.

	Копринени стълби
	спусни ми без звук…
	Не бързаш? Могъл би
	при теб да е друг.

	Дойдох, Инезиля,
	аз тук съм, отвън.
	Потъна Севиля
	във мрак и във сън.
P$
