	[* Напечатано в „Северные Цветы“, 1832 г. Написано на 10 октомври 1830 г.]

P>
	Ехо, безсънната нимфа, се скиташе край бреговете,
	Феб, щом зърна я, в миг пламна по нея от страст.
	Тя дари със плода на ласките бога възрадван,
	сред приказливи сестри в мъки самотни роди
	щерка възлюбена. И я прие Мнемозина.
	Посред богините тя раснеше в буйни шеги,
	майка си сякаш повтори, на строгата памет покорна,
	мила на музите, тя Рима зове се в света.
P$
