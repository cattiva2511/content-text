P>
	Студ, но не и сковаващ,
	светлината живо играе —
	ново място, съвсем непознато,
	но в синхрон с душата.

	Музика свири, площадът — претъпкан,
	хората ходят в дъждовни пътеки,
	стотици, сякаш побъркани,
	и все пак — усмихнат е всеки…

	В бирария мрачна, но жива
	момиче на момче се усмихва,
	гледат напред замечтано…
	И ето — магията става…

	Тупти сърцето, очите се маят,
	снежинки в лъчите мечтите ти ваят,
	звънчета се чуват, макар нереални…
	Студ… но не и сковаващ…
P$
