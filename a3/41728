	[* Напечатано в „Северные Цветы“, 1828. Пушкин значително е отстъпил в това стихотворение от традиционния мит за древногръцкия поет Арион, спасен от делфин. Името на Арион е взето, за да се прикрие истинският смисъл на стихотворението, рисуващо съдбата на приятелите-декабристи и самия Пушкин.]

P>
	Ний бяхме в бурен океан
	на малка лодка. При платната
	към водни дълбини с веслата
	напрягаха гребците. Сам
	кормчията ни, смел и умен,
	бе над кормилото склопен.
	Аз, от надежди запленен,
	свободно пеех… Разярен,
	разби вълните вихър шумен…
	Умря и сетният гребец!
	Аз само, странния певец,
	навън изхвърлен от вълните,
	пак химни пея и сега
	и ризата си на брега
	суша на слънце под скалите.
P$
