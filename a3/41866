P>
	Изпращам ти писмо
	по вятъра на лятото,
	пълно с тропота на
	черната градушка,
	с мириса след дъжд,
	с топлината, която
	те кара да искаш да
	разкъсаш кожата си,
	с мириса на гнили
	боклуджийски кофи,
	с прашния дъх на
	пустинно пладне,
	с рева на жадни,
	умиращи животни,
	с морето жито ,
	люляно от вълнички
	на случаен полъх,
	с черно-жълтото на
	запалена трева,
	с кървавочервени
	извънземни залези,
	с нощите на стари,
	коварни луни,
	с ужасяващия
	крясък на совите,
	с настървението да
	почешеш ухапаното
	от комар, да го убиеш,
	с кошмари бледи,
	едвам изпълнили
	неспокойния сън…

	И заедно с писмото,
	ти пращам съдинката
	за лед със формата
	на мънички целувки…
P$
