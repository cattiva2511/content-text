	[* Напечатано в „Литературная Газета“, 1831, бр. 38. За повода на това стихотворение узнаваме от пътеписа на Пушкин „Пътешествие в Арзрум“.]

P>
	Прощавай, хубава калмичке!
	Напук на мойта суета
	едва похвалните привички
	не ме увлякоха в степта
	сред твойта дива красота.
	Ти с плосък нос си, с тесни взори,
	с чело широко — при това
	по френски нищо не мърмориш,
	не кимаш с реверанс едва.
	По английски пред самовара
	дантелно хляба не трошиш,
	не хвалиш в тесен кръг Сен Мара,
	небрежно Шекспир не цениш,
	не спущаш клепки замечтани
	във празните си часове,
	не тананикаш: Ма сюу’е,
	в галоп не тичаш при избрани.
	Каква прищявка — сред степта,
	догдето впрягаха конете,
	аз бях с ума и със сърцето
	при твойта дива красота.
	Приятели! Еднакво може
	да се залъжем с празен блян
	в блестяща зала, в модна ложа
	или край катунарски стан.
P$
