	[* Напечатано в „Северные Цветы“, 1831 г. Стихотворението е предизвикано от нападките на „Московский Телеграф“ и „Северная Пчела“, където преди това се печатели хвалебствени рецензии за Пушкин.]

P>
		Поете мой! Презри ти любовта народна.
	На шумната хвала шумът ще мине див.
	Ще чуеш глупав съд, мълва неблагородна.
	Но остани ти твърд, спокоен, мълчалив.

		О, ти си цар: живей самин. Върви свободен,
	където те влече свободният ти ум,
	на разума плода отглеждай в празен шум,
	презрял наградите за подвиг благороден.

		В самия теб са те. Ти съдия си сам.
	Най-строго съдиш ти труда си тъй голям.
	Доволен ли си ти, взискателен художник?

		Доволен? Остави тълпата да крещи,
	да плюе в тоз олтар, где огънят пламти,
	да люшка с детска глупост твоя чист триножник.
P$
