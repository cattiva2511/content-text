	[* Напечатано в „Литературная Газета“, 1830 г., бр.2.]

P>
	Вървя ли в улиците шумни,
	препълнен храм ли посетя,
	или съм с юноши безумни,
	все виждам моята мечта.

	Аз мисля си: ще минат дните
	и тез, що виждаме сред нас,
	ще слязат всички в тъмнините,
	и бие вече нечий час.

	Дъба ли видя зеленеещ,
	аз пак си мисля за това:
	и мене той ще надживее,
	както бащите надживя.

	В ръцете си дете ли взема,
	аз вече казвам си: прости!
	За мен да тлея ми е време,
	на мястото ми ти цъфти!

	И свикнах, като си отиват
	годината или денят,
	годишнините да откривам
	на неотменната им смърт.

	Къде ли мойта смърт ме дебне?
	Сред боя, в бурното море
	или долчинката съседна
	праха ми сив ще прибере?

	Знам: на трупа е безразлично
	где гние в гробищния мраз,
	ала до своя край обичан
	бих искал да почивам аз.

	И нека да кипи, пред входа
	на гробницата младостта
	и равнодушната природа
	да грее с вечна красота.
P$
