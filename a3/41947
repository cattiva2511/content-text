P>
	Камбана бие, мери времето във мрака,
	до свършека на приказката-сън,
	ти тръгваш си, реалността те чака,
	оставаш пак сама в дъжда навън…

	Белязах те със устните си върху твойте,
	завързах те завинаги към мен,
	отворих аз за тебе дверите на рая…
	Но само в тъмнината, не и денем…

	Сърцето денем ми принадлежи на нея —
	студена, сива, безсърдечна. Но уви,
	обичам я… По задължение — зла фея
	сърцето ми за през деня й подари…

	Но всяка вечер нишката намирам.
	По нея тръгвам да те търся аз.
	Не виждаш ли, че всяка вечер те откривам
	и ти дарявам най-злокобния ти час.
P$
