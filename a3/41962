P>
	Колко съм уморен от самотата!
	Поглеждаш ме в очите — два свята,
	някога били един, сега съвсем различни,
	и все пак — еднакво нетипични…

	Аз бях ти, ти беше мене,
	денят бе сив, нощта бе ден,
	сълзи, усмивки, кръв и пот деляхме…
	А днес? Сега и тук пред себе си признахме:

	Обичам те, прекрасна моя,
	обичам те, любими мой,
	мечтата ми обаче вече не е твоя,
	сънят ми вече не е твой…

	Ти се обърна, аз затворих вратата,
	умрях и се родих в нощта,
	живях, сънувах през деня,
	заспивам… Пак съм уморен от самотата…
P$
