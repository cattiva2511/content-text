	[* Напечатано в „Московский Вестник“, 1830, №11. Стихотворението е написано под впечатление на несъстоялото се сватовство с Гончарови. Пушкин възнамерявал да предприеме някакво пътешествие, но не получил официално разрешение.]

P>
	Да тръгнеме готов съм, приятели, завчас,
	където и да бъде, ще ви последвам аз —
	от нея, от надменната, да съм далеко:
	дали ще дирим път в китайските полета,
	в кипящия Париж или пък нейде там,
	де нощния гребец на Тасо чезне ням,
	де древни градове са в пепелта зарити,
	де в знойна южна нощ ухаят кипариси;
	където и да е… Ала ви питам аз,
	ще стихне ли по пътищата мойта страст?
	Дали ще я забравя — горда, безпощадна,
	или ще дойда пак в краката й да падна —
	като привична дан донесъл любовта?
P$
