P>
	Птици пак пеят,
	небето отново е чисто,
	дори и слънцето весело смига,
	вечер настава, сенки се надигат,
	огънят вече лъчист е,
	котлето се грее.

	А приказки стари
	за древни, големи герои
	изпълват вечерта с вълшебство,
	звучат наздравици, хвалебствия
	всеки говори си своето,
	палят се цигари.

	Стоим и говорим
	все същите стари неща —
	мечтите, страховете, копнежите,
	сънищата, мислите, надеждите —
	пак даваме им свобода,
	че дори и спорим

	без лоши чувства
	с чаши пълни в ръцете
	за живота, за бога, за всичкото
	и накрая стигаме до едничката
	голяма тема — сърцето,
	че е винаги пусто.

	Нощта остарява,
	и песни, пълни с нега
	запяваме — фалшиво, но искрено
	малко по малко и тук става празно,
	огънят, като на шега
	става жарава…
P$
