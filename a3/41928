P>
	Отново бленува по някакъв свят —
	изчистен, без грим и притворство,
	заспива наяве, в душата му глад
	за чувства, борба, непокорство.

	Отваря очи — познатият град
	бучи, незаспиващ, несвъшващ,
	върви си по улиците, още е млад,
	но малко по малко загиващ.

	Все търси покой, все търси мечти,
	оставащи все тъй далече,
	дали ще ги стигне, когато заспи
	или пък с тях е свършено вече?

	В ръката му нож, сърцето кърви,
	ранено отдавна, обречено,
	така свършва всичко. Къде ще върви
	в такъв сън — с маска съблечена.
P$
