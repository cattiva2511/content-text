P>
	Римувам клишетата,
	родени в главата ми…
	Изтриват се мислите
	от белия лист на съзнанието —
	парче по парче…

	Люлея се в хамака
	на търсени вечно емоции…
	Изтичам през дупките,
	губя себе си бавно —
	парче по парче…

	Не искам страха си
	да се променя…
	Но не мога да го направя,
	напук оставам все същият —
	парче по парче…

	Заставам на брега,
	оставям се да се отмия…
	А после в пясъка
	рисувам пак себе си —
	парче по парче…

	Измислям мечтите си,
	изпълвам теб с живот…
	Обличам образа ти,
	събличам тялото ти —
	парче по парче…

	Копнея да те видя
	истинска пред себе си…
	Заспивам, за да те сънувам,
	а виждам как си отиваш —
	парче по парче…
P$
