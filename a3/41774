	[* Напечатано в „Северные Цветы“, 1832 г.]

P>
	Дълго още ли ще шетам —
	ту в каляска, ту на кон,
	ту във бричка, ту в карета,
	ту в каруца, ту пешком?

	Не в наследствена бърлога,
	не до бащиния кръст
	да умра, решил е бог, а
	ще е нейде туй на път,

	върху камък, под копито,
	в планина, под колело
	или пък в дере изрито
	край запустено село.

	Или чума ще ме пипне,
	или зима вкочани,
	или конят ще ме шибне
	неочаквано встрани.

	Или пък в гора злодеят
	ще ме срещне някой ден,
	или в карантина нейде
	скука ще ме изяде.

	Дълго ли, от глад подгонен
	аз ще постя в блажен ден,
	а московски вкусен спомен
	ще дълбае злобно в мен?

	Друго си е да си бъдеш
	на Мясницка, па тогаз
	селото да пообсъдиш
	във следобедния час.

	Друго си е ром със сладко,
	нощем сън, а сутрин чай;
	друго си е вкъщи, братко!…
	Кочияш, по-живо дай!…
P$
