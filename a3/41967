P>
	Живата идея, с която те измислих…
	Живях веднъж, заспах…
	Самотността с която те поисках
	сам ме остави… оцелях…

	Желано близка беше ти до мене,
	желание едно живях…
	Свещеник бдеше там без време,
	свещта догаряше… и оцелях…

	Жужеше някъде там любовта
	жужене тихо просто бях…
	Светица замърсена стана ти,
	светец останах… оцелях…

	Жена, останала без време,
	Жених — останал бе за смях…
	Смехът, примесен със кървене
	се смее — оцелях…

	Греховен пак заспах,
	с желание живях,
	бях, бях, бях…
	Със смях…
	И оцелях…
P$
