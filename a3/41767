	[* Напечатано в „Северные Цветы“, 1830. Стихотворението е отклик на Адрианополския мир, подписан на 2 септ. 1829. Той прекрати руско-турските военни действия, след като руските войски бяха стигнали почти до Цариград.]

P>
	До Цариград когато стигна
	начело с тебе, смел варяг,
	старославянската дружина
	и там развя победен стяг,
	тогава за всеруска слава,
	за срам и страх на гърци ти
	заби щита си величаво
	на цариградските врати.

	Дойдоха дни на бран отново;
	и ето ни по пътя твой.
	Когато страшни и сурови
	дойдохме до Стамбул със бой,
	внезапно гробът ти се срина,
	нас твоят стон ревнив смути
	и пред Стамбул, непобедими,
	възпря ни старият ти щит.
P$
