	[* Напечатано в „Северные Цветы“ През 1828 г. Пушкин се увлякъл по дъщерята на президента на Академията за художества А. А. Оленина (1808 — 1888) и дори се сватосвал за нея, но после сам се отказал от брака. За повода на стихотворението пише (за себе си, но в трето лице) самата Оленина: _„Ана Алексеевна Оленина сбърка веднъж, като се обърна към Пушкин на ти, и на следната неделя той донесе тези стихове.“_]

P>
	Със мило и сърдечно Ти
	туй празно Вие тя прокуди.
	И в мене хиляди мечти
	с едно поглеждане събуди.
	И аз загубих ум и глас.
	И нямам сили да прикрия,
	че казвам: как сте, мила, Вие,
	а мисля: как Те любя аз!
P$
