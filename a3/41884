P>
	Не мога да си тръгна —
	в малката ми къща няма врати,
	а и никъде няма да стигна —
	тук съм, сред четирите голи и сиви стени.

	Ти можеш да дойдеш —
	ако в ума си намериш пролука,
	но влезеш ли, не ще си тръгнеш —
	това са правилата, дето властват тука.

	Поканен си, ела във Хана —
	ако искаш да станеш безцветен,
	и може би ако ти си тук, двама —
	можем да намерим ключа към детето.

	Само едно ще те моля —
	недей да убиваш моята любима,
	ако не е до мен не знам какво ще сторя —
	без смърт живот, любов, мечти не мож` да има!
P$
