	[* Напечатано в алманаха „Денница“, 1831 г. Пушкин отбелязвал това стихотворение като превод от английски, но досега нищо подобно не е открито в английската поезия. Освен това стихотворението по своето съдържание е свързано с някои факти от живота на Пушкин: в Бесарабия той прекарал известно време в един цигански табор.]

P>
	В сумрака над бреговете,
	увенчани от гори,
	шатри пак кънтят и светят,
	огън във нощта гори.

	Хей, здравей, щастливо племе!
	Твоя огън разпознах,
	в тези шатри в друго време
	сам бих пял сред шумен смях.

	Утре рано вашта диря
	ще изчезне в здрача блед,
	няма в път да ви сподиря
	вашият добър поет.

	Волен сън посред морави,
	скитане сред тъмнина,
	той за селски двор забрави
	и за къщна тишина.
P$
