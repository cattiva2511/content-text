	[* Напечатано в „Северные Цветы“, 1832 г. _Делибаш_ — на турски означава буквално „луда глава“.]

P>
	Пушките огньове бълват;
	техен стан, отсам пък наш.
	Пред казаците на хълма
	сам лудува делибаш.

	Делибаш! Не се задявай,
	а живота си пази,
	миг — и в твоята забава
	копие ще те срази.

	Хей, казак! На бой не идвай,
	делибашът с устрем смел
	ще размаха сабя крива —
	буйната глава отнел.

	Стрелнаха се те със вик, а
	кой ли падна победен?
	… Делибаш — пронизан с пика,
	и казак обезглавен!
P$
