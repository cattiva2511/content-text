	[* Напечатано в „Литературная Газета“, 1830 г., бр. 26.]

P>
		Забрави мойто име ти.
	То ще умре като извечен
	шум на вълна връз бряг далечен
	и звук във горски тъмноти.

		На паметния лист едва
	ще бъде то следа, подобна
	на плетеницата надгробна
	с полуизтъркани слова.

		Забравено, ще изгори
	сред страсти нови и метежни
	и няма да ти подари
	пак спомените чисти, нежни.

		Но в тишина, в печален ден
	ти припомни го мълчалива:
	„Живее споменът за мен
	в сърцето, гдето аз съм жива…“
P$
