	[* Приживе на Пушкин не е печатано.]

P>
	Седнем ли на чашчица със свата,
	ще отроним сигур дума свята,
	за трите Матрьони, за Лука,
	за Пахомовна накрая… и така…
	Та нали живяхме с тях ний дружно
	ах, било, каквото е било —
	ти налей от пълното стъкло,
	да ги поменем сега е нужно,
	да ги поменем ний, поменем,
	и да почнем истински, съвсем,
	все наливайки, разливайки… така.
	Да започнем, време е сега.
	И за всичките Матрьони наши
	във началото ще вдигнем чаши,
	а пък за Пахомовна накрай
	ще си спомним, то се знай…
	Ще си спомним в здрача винен
	и на приказки ще минем —
	майсторка им беше тя добра
	и отгде ги толкова събра.
	Откъде са тез скороговорки,
	тез закачки, поговорки,
	тези умни, весели шеги,
	православни старини!…
	Слушаш сладко, сладко… даже
	ни би ял ти, ни би пил,
	само слушал би, глава склонил.
	Кой тъй днес ще ти разкаже?
	Старите, за тях да пием дружно
	(жалко, че изчезнаха съвсем),
	да ги поменем сега е нужно,
	непременно да ги поменем…
	Почвам, сват, какво да спорим,
	после ще си поговорим.
P$
