P>
	Докато виждах как дърветата
	покриваха се с цвета на деня,
	докато небето редеше дантели
	и сипеше нежност и живот,
	ти беше там — до мен,
	а всъщност толкова далеч…

	Галеше вятъра с косите си,
	спираше дъха на времето,
	гонеше се с облаците на ума
	и караше слънцето да го е срам,
	аз те гледах — отдалеч,
	а всъщност толкова отблизо…

	В пролетта на близостта умираме,
	а в есента на разстояния се раждаме,
	прегърнати — все стоиме разделени,
	а невидяни — вечно се обичаме,
	ту тук — далеч,
	ту там — наблизо…
P$
