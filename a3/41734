	[* Незавършено стихотворение. Първи опит в народен дух.]

P>
	Знайни са болярските конюшни
	с чистота, с коне и със прислуга.
	И конете кротки са доволни —
	пълни ясли, грижи непрестанни.
	Сбруята провесена сияе,
	и конете пъргави сияят.
	Но с едно конюшните не чинат —
	появи се таласъм и нощем
	скита се по тъмните конюшни,
	за болярските коне се грижи,
	ту заплита гривите им в плитки,
	ту опашките — във тежък възел
	врания жребец невям харесал.
	Привечер след водопой отивам,
	влизам във болярските конюшни
	и пред врания жребец заставам —
	кротък и смирен стои си конят.
	А пък заран, ида ли да видя,
	той пръхти, запенен, сякаш пламнал
	пяна кървава от него капе.
	Таласъмът цяла нощ го яздил,
	по гори и планини препускал
	от дълбока полунощ до изгрев,
	месецът дорде залезе…
	Ах, конярю, стар и неразумен,
	тайната дали ще проумееш?
	Хубавица дивна е залюбил
	младият коняр, разгулен момък.
	Нощем той конюшните отваря,
	оседлава врания жребец,
	тихомълком в двора го извежда
	и на коня бърз се мята бързо
	и към свойта хубавица литва.
P$
