P>
	Изчезна и последната надежда —
	заспа последния си сън в покой,
	но той отново в чашата поглежда
	и търси в празното й дъно бляна свой.

	Намира я там — всяка вечер
	са заедно, превръщат се в едно,
	а после утрото му е обречено —
	на болка, на въпросите защо.

	Защо пак уискито привършва?
	Защо пак вечно сам върви?
	Защо пак блянът в мъка свършва?
	Защо пак се събужда без мечти?

	Пак пие сам… Около него
	поток от хора преминава,
	дори за миг очи не вдига,
	загледан все във чашата остава.

	Отново в тъмна бездна я намира,
	а времето отново бавно си тече…
	Отново преминава тя, не спира…
	И той отново вижда празното шише…
P$
