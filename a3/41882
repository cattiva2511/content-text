P>
	Когато дъждът спря и небето посиня,
	Видях момичето със вятър в косите,
	То вървеше към мен, устремено,
	Държеше в ръцете си един нов свят…

	„Това е за теб“, каза ми тихичко тя,
	„Това са мечтите ти“, добави след малко,
	„Оставям ти ги на отговорно пазене“ —
	Подхвърли ми кълбото и изчезна в облак дим…

	Времето течеше, аз носех своя свят,
	Той посивяваше малко по-малко с мен,
	Ставаше все по-блед и безцветен,
	Докато не заваля отново — безутешно…

	Дъждът беше навсякъде — в очите ми,
	В сърцето ми, в главата ми, в обувките ми,
	Отмиваше спомените за старите дни,
	Отмиваше и спомена за малкото кълбо…

	Тогава я видях отново — имаше звезди в очите,
	Отново носеше нещо — пак малко и закръглено,
	Изпитах невероятна тръпка в душата си,
	Мечтите ми се връщаха при мен, и то заедно с нея…

	Тогава тя дойде, засмя се, посегна към гърдите ми,
	Видях как вади с гола ръка сърцето ми,
	Постави вместо него парче стъкло, пълно с пясък,
	И ме каза „Загуби мечтите си, сега си мой“…

	Опитвах се да изкрещя, опитвах се да се накарам да умра,
	Погледнах онова момиче с вятър в косите,
	Видях я — детската си обич, блянът, мечтата —
	Висока, слаба, с черни й дрехи и коса в ръката…
P$
