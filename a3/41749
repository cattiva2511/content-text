	[* Напечатано в „Северные Цветы“. Стихотворението е написано във връзка с делото за разпространяване на стихове из „Андре Шение“.]

P>
	Тъмни облаци наново
	скриват моята звезда
	и вещаят ми сурово
	пак печал и пак беда…
	Ще успея ли да бъда
	горд във тези тежки дни
	и съдбата да пропъдя
	като в свойте младини?

	Мен живота разгроми ме,
	чакам бурите сломен:
	може би все още има
	бряг спасителен пред мен.
	Но съзрял, че помежду ни
	гасне всяка светлинка,
	бързам, мила, да целуна
	твойта ангелска ръка.

	Ангел тих и безметежен,
	всичко светло си спомни,
	обърни се и със нежен
	поглед пак ме погледни.
	Ще възкръснат, ще изгреят
	всички сили във кръвта,
	ще усетя, че живеят
	гордостта и младостта.
P$
