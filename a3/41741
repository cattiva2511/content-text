	[* Напечатано в „Северные Цветы“, 1829 г.]

P>
	Кога за смъртните отиде си денят
	и върху всяка няма сграда
	се спусне на невидими криле сънят —
	за дневните дела награда,
	тогава идват мойте късни часове
	и в свойте люлки ме люлеят.
	Когато всичко спи, тогава ме зове
	на угризенията змеят.
	Мечтите литват. През измъчения ум
	минават мисли, болки, грижи
	и спомените стари бавно и без шум
	пред мен един след друг се нижат.
	И аз живота си проклинам в тоя час
	и чувам стона на сърцето,
	и страдам гибелно, и горко плача аз.
	И тъй се раждат стиховете.
P$
