P>
	Да бъда сам — рефрен, който сам съм си избрал,
	една поза и роля във филм, измислен от мен и за мен…
	Забравил съм си сценария, репликите ми се губят
	в шумотевицата от мълчанието на всички наоколо…
	Свобода — никога не съм я искал, но се научих да парадирам,
	да позирам добре с нея върху дансинга на ежедневието…
	И въпреки това — отделеността никога не ми се е случвала,
	никога, дори в съня и мечтите си не съм бил гол, без дрехите си…
	А дрехите ми — това са всички онези, които са винаги тук,
	които ме заобикалят, пазят ми топло ме карат да се изпотявам…
	Подарявам ти ги — искам да ги имаш за моя сметка —
	искам да ги махна, да усетя живота си с кожата си…
P$
