	[* Напечатано в „Московский Вестник“, 1830 г., №8. Епиграфът е взет от сонета на Уърдсуърд на същата тема. Той гласи: „Не презирай сонета, критико!“]

P>
E>
P>
	Scorn not the sonnet, critic!
@	Wordsworth*
	[* Не презирай сонета, критико! — Уърдсуърт.]
P$
E$

	Сам Данте не презираше сонета.
	Петрарка в него цял се е излял.
	И Камоенс във своята несрета,
	и Шекспир също тъй го е ценял.

	И в наши дни пленява той поета.
	А Уърдзуърд също беше го избрал
	и чужд на всяка суета предвзета,
	природата му стана идеал.

	В Таврида, сред горите й чудесни,
	Мицкевич във размерите му тесни
	мечтите си заключи вдъхновен.

	У нас не го познаваха момите,
	когато хекзаметъра свещен
	заради него Делвиг запокити.
P$
