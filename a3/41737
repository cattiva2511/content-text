	[* Напечатано в „Альбом северных муз“, 1828 г.]

P>
	Там, където тихо пляска
	вечното море в нощта
	и луната топло бляска
	в час на сладка пустота,
	там в хареми мълчаливи
	наслаждение искри,
	там вълшебница красива
	талисман ми подари.

	Тя ми рече с ласка мила:
	„Талисмана ти пази,
	той е с чудодейна сила!
	Ала нивга от врази,
	от куршум, от тъмни сили,
	нито в страшен ураган
	няма да те пази, мили,
	този тайнствен талисман.

	И султанските корони
	няма да ти подари,
	правоверния поклонник
	няма той да покори.
	В роден край, при скъп приятел
	след печални брегове
	талисманът непонятен
	няма да те изведе…

	Ала щом очи коварни
	очароват те в нощта
	и протегне се невярна,
	незалюбила уста,
	мили мой, ще те опази
	от сърдечна скръб и свян,
	от измени и омрази
	моят тайнствен талисман!…“
P$
