	[* Приживе на Пушкин не е печатано.]

P>
E>
P>
	Exegi monumentum…*
	[* Епиграфът е взет от Хораций.]
P$
E$

	Аз паметник за мен градих неръкотворен,
	към него ще върви навек народен път,
	възнася той глава висок и непокорен
		над Александровия стълб.

	Не, цял не ще умра — с духа на мойта лира,
	праха ми надживял, избягнал тленността —
	ще бъда славен аз, додето се намира
		поне един пиит* в света.
	[* _Пиит_ — архаизъм, остаряла старобългарско-византийска форма на думата _поет_, употребявана някога (а в случая и от Пушкин) в тържествен одически смисъл. — Бел. NomaD.]

	За мен през Рус навред легенди ще преминат
	и ще ме изрекат на всеки свой език
	славянския правнук, тунгузът див и финът,
		другарят на степта — калмик.

	И дълго ще съм с туй народу скъп в душата,
	че с лирата си тук човечност будех аз,
	че в този век жесток възславих свободата,
		за падналия вдигах глас.

	О, музо, ти бъди на своя бог послушна,
	от хули се не бой; неискаща венци,
	хвала и клевета посрещай равнодушна,
		не влизай в спорове с глупци.
P$
