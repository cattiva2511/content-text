	[* Приживе на Пушкин не е печатано. Стихотворението е взето от книгата на Льофевр, в която се намира френският превод на гръцкия сборник „Пир на мъдреците“, съставен през III в.]

P>
	Богът весел на лозите
	разрешава да се пият
	на вечерен пир три чаши!
	Първата: за трите грации,
	голи, ала срамежливи.
	С втората се насърчава
	пълнобузестото здраве.
	Третата — за стара дружба.
	Мъдрият — след всяка трета
	снема лавра от челото,
	призовава с излияния
	благодатния Морфей.
P$
