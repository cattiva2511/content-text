	[* Напечатано в „Северные Цветы“, 1829 г. В заглавието е наречено „Шотландская песня“. Баладата е взета от френския сборник балади на У. Скот, но е използувал само първата част на песента.]

P>
	Гарван чер долитва тук,
	грачи той към гарван друг:
	„В кой ли дол, на кой ли хребет
	ще ядем ний днес със тебе?“

	Грачи вторият: „Аз знам
	обед близък и голям.
	Зад зелените ракити
	спи юнак един. Убит е.

	Кой там с нож го е пробол,
	знаят — сивият сокол
	и кобилката му само.
	Знам, че знае и жена му.

	Но соколът отлетял,
	оня коня му прибрал.
	И стопанката му чака.
	Чака живия във мрака.“
P$
