P>
	Лицето ми е пълно с белези,
	усмивката ми е гротескна,
	затова и рядко я използвам,
	сигурно ще се стреснеш,
	когато видиш как се смея,
	а пък сърцето е перверзно,
	оперирано от хумор,
	неспокойно, неуморно,
	носи белези и то —
	от задоволеност,
	от добър живот,
	от гледане в саксия,
	от твърде много обич,
	затова и стана истински
	цинично, злобно,
	затова кара думите
	да са камшици,
	да нараняват точно там,
	където най-боли,
	да палят с огнени езици
	душите на другите…
P$
