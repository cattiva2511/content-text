	[* Приживе на Пушкин не е печатано.]

P>
	Петнайсет скоро ще направя,
	очаквам радостния ден.
	Ще бъда по-голям тогава,
	но и сега не се отправя
	към мене поглед отегчен.
	Не съм дете, мустака влажен
	да позасуча мога с пръст.
	Като старик беззъб съм важен,
	гласът ми груб щом чуят даже,
	страхуват се от моя ръст.
	Харесват ме, ала нахален
	не съм, единствена е тя.
	Но погледът е горд, печален
	и тъмен — профилът овален,
	най-милият за мен в света.
	И строга е, властолюбива,
	от нея все съм удивен,
	ала ужасно е ревнива,
	пред всички други горделива,
	достъпна само е за мен.

	Величествено вчера вечер
	закле ме с вдигната ръка,
	че ако друга зърна вече,
	ще ме отрови, тъй ми рече,
	защото любела така.

	Тя би живяла с мен в пустиня,
	презряла хорската мълва…
	Коя е моята богиня,
	севилска огнена графиня?
	Не, няма да я назова.
P$
