	[* Напечатано в „Московский Вестник“, 1829 г. ч. I. Настоящото заглавие е поставено от Пушкин при подготовката за ново издание на стихотворенията му, което не се осъществило. Епиграфът е взет от „Енеида“ на Вергилий, шеста песен — възклицание на жреца: _„Махнете се, невежи.“_ Стихотворението е отговор на обвиненията, отправяни към поета от страна на дидактическия морализъм. Би било погрешно да виждаме в него проповед на т.нар. „изкуство за изкуството“.]
E>
	Procul este, profani.
E$

P>
	Поет шептеше вдъхновено
	в ръка със лира с нежен глас.
	Той пееше — ала надменно
	непросветен народ студено
	го слушаше без капка страст.

	И казваше тълпата тъпа:
	„Защо с такива стихове
	той губи времето ни скъпо?
	И към каква ни цел зове?
	Какво си дрънка и защо ли
	измъчва гордите ни воли
	като капризен чародей?
	Да, като вятъра свободен,
	но като вятъра безплоден
	стихът му празен се пилей.“
P$

N	Поетът

P>
	Мълчи, безумна, тъмна твар,
	на жалки нужди надничар!
	Презирам ропота ти мерзки!
	Ти червей си, не звезден син
	и оценяваш на аршин
	дори кумира Белведерски.
	О, полза, полза, ти крещиш,
	не виждаш мрамора пресветъл;
	цениш ти повече гърнето,
	че в него каша си вариш.
P$

N	Тълпата

P>
	Но ти, ако си ти избраник
	и божи праведен посланик —
	с таланта свой ни поучи:
	всели в сърцата ни лъчи,
	че малодушни сме, коварни,
	безсрамни, зли, неблагодарни,
	че сме клеветници, скопци
	и долни раби, и глупци,
	че в нас пороците са сбрани
	и давят ни във свойта власт.
	Ако учител ти ни станеш —
	ще чуем мъдрия ти глас.
P$

N	Поетът

P>
	О, вий по дявола вървете,
	следете жалкия си път!
	Не ще ви стресне вас поетът
	дори на лирата с гласът.
	Душевно мъртви, вън от гроба
	слуги на низката си злоба,
	вий виждате пред своя взор
	едно: тъмница, бич, топор.
	Но стига с вас, стада търгаши!
	В града от улиците ваши
	сметта метачите метат,
	а там видяхте ли, любезни,
	във тези работи полезни
	жреци метлите да държат?
	Ний не за корист сме родени
	и за полезни боеве:
	родени сме за вдъхновени
	и сладкозвучни стихове.
P$
