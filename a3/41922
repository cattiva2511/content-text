P>
	Подреждам парченца
	малки фрагменти
	от миналото
	в главата си,
	опитвам се да
	стигна до това,
	което съм в момента,
	без да се познавам…

	Тръгвам от последното
	място, където имах
	огледало…

	Тогава счупих
	и него, и себе си
	на толкова
	малки парченца,
	че прокървих
	до небето
	и накарах бога ми
	да слезе на земята —
	убих го…

	Той стана част
	от всичко наоколо,
	влезе в мен…

	Сега не мога
	да се намеря
	в него, в себе си,
	опитвам да се
	разделя от другото,
	да го намеря в плявата
	на случилото се,
	на кривото,
	и дори на правото
	вътре…

	исках да съм вселена,
	да управлявам, но сега
	просто искам да спре…
P$
