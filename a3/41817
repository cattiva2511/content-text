	[* Отпечатано е било частично през 1836 г. в „Современник“. Написано е през юни 1831 г., когато изходът на полското въстание не бил още ясен.
	_Гробницата_ — мястото, където е погребан Кутузов: в Казанския събор в Петербург.]
P>
	Пред гробницата, без слова,
	стоя с наведена глава…
	Спокойно е: едни лампади
	тук само тайнствено златят
	колони — каменни грамади,
	и знамената, що висят.

	Спи тука оня славен син,
	военен идол, властелин,
	твърд страж на сигурност държавна,
	пред врагове глава не свел,
	останалия от ятото славно
	екатеринински орел.

	Във твоя гроб възторг живей!
	Със руски глас той топло пей
	за давнашните дни, когато
	на твойте старчески коси
	се молеше народа свято:
	„Иди, спаси!“ И ти — спаси…

	Заслушай се пак в наша глас,
	стани, спаси и цар, и нас,
	о, старец грозен! Вдъхновено
	стани пред гробните врати,
	вдъхни ти вяра мигновено
	на полковете сироти.

	Излез, във гроба не лежи
	и вожда ни е кой, кажи,
	заместникът ти нека знаем!
	Но в мрак е храма потопен
	и спиш ти своя сън безкраен,
	от нищо вече несмутен…
P$
