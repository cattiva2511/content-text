	[* Приживе на Пушкин не е печатано. Стихотворението е написано за годишнината на Лицея — 19 октомври 1831 г.]

P>
	По-често своя юбилей
	лицеят чества. Оредяват
	приятелите по лицей
	и все по-тясно се сплотяват.
	Във веселбите всеки път
	по-мрачно руйно вино леем,
	по-глухо чашите звънят
	и все по-тъжни песни пеем.

	С повеи бурни ветрове
	достигаха до пиршествата
	и в празничните часове
	помръкваше от скръб душата.
	Израснахме. През изпитни
	и скърби пътят ни вървеше.
	И свидни жертви в черни дни
	смъртта и между нас косеше.

	Днес празни шест места стоят.*
	[* _„Днес празни шест места стоят“_ — вече били починали шестима лицеисти от първия випуск: Ржевский (ум. 1817), Корсаков (ум. 1820), Костенский 1830), Саврасов (1830), Есаков (1831) и Делвиг (1831).]
	Не ще съзрем шестима вече.
	Разхвърлени сега те спят,
	кой тук, кой в жертвен стан далече;
	един в чужбина, друг дома,
	един недъг, а друг печали
	свалиха в черната земя
	и ний над всички сме ридали.

	И връщам се в ония дни —
	зове ме моят Делвиг мили,
	другар от буйни младини,
	другар от младини унили,
	от песните за младостта
	и от най-светлите стремления,
	сред пленниците на смъртта
	завинаги изчезнал гений.

	Приятели, в по-тесен кръг
	Да се сплотим за дружба здрава.
	Възпях аз мъртвите със скръб,
	а живите да вдъхновява
	надеждата — като един
	да се сберем на пир лицейски
	и вече да не се боим
	от жертви в пътя ни житейски.
P$
