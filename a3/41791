	[* Приживе на Пушкин не е публикувано.]

P>
		Не, мен не ме привличат буйните наслади,
	възторга чувствен, буйства и безумства млади,
	кога вакханка страстна със стенание и вик
	като змия край мен обвива се за миг
	със ласки и целувки парещи, безчетни
	и бърза към мига на тръпките последни!

		Смирена моя, как по-мила си ми ти!
	Сърцето в щастие мъчително тупти,
	когато, подир дългите молби склонила,
	предаваш ми се ти без упоение и сила;
	смирено-предпазлива, на възторга мой
	едва-едва отвръщаш с привиден покой
	и оживяваш се полека, после още, още
	и, щеш не щеш, споделяш моя пламък мощен!
P$
