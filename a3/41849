	[* Приживе на Пушкин не е печатано. Написано след посещение в ателието на скулптора Б. И. Орловски, автор на паметниците на Барклай де Толи и Кутузов, поставени по-късно пред Казанския събор в Петербург.]

P>
	Тъжен и весел дойдох, ваятелю, в ателието ти.
	Даваш на гипса ти мисли, мраморът ти е послушен:
	колко герои, богини… Богове! Ето Зевс Гръмовержец.
	Ето, под вежда ни гледа сатир, цафара надул.
	Тоз, който почна — Барклай, и тоз, който свърши — Кутузов.
	Тук — Аполон-идеал, там Ниобея-печал…
	Весело ми е… Ала в тълпата от неми кумири
	тъжен разхождам се. Тук Делвиг не виждам сега.
	В тъмен гроб той е заспал, съветник и брат на творците.
	Как щеше да те прегръща, как щеше с теб да е горд!
P$
