	[* Напечатано в „Московский Наблюдатель“, 1835, май.]

P>
	Ти, облак последен след буря отвяна,
	единствен ти само в лазура остана,
	единствен си сянка унила прострял,
	единствен смущаваш деня засиял.

	Небето нацяло ти както облече
	и мълния страшна навред те насече.
	Простора ти с тайнствен гръм разлюля
	и алчната почва със дъжд наполя.

	Достатъчно, скрий се! След дивата сила
	земята отново се е освежила.
	И вятърът, милвал листенца безброй,
	те гони в небето, видяло покой.
P$
