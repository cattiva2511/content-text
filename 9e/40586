P>
	При йога Жое Клемандоре
	за помощ Дора отишла.
	А йога думи не дърдори,
	пристъпва йога към дела.

	— Това е поза мудра-йога,
	да носи тялото товар…
	Отвръща Дора: — Аз я мога,
	при туй с две чанти за пазар.

	И кобра мога, и осморка,
	и риба мога, и овен,
	а в рейса позата змиорка
	тренирам два пъти на ден.

	Въздъхва йога Клемандоре,
	учуден донемайкъде:
	— Е, щом ги можеш долу-горе,
	тогава за какво дойде?

	— Не знам една и се тормозя,
	макар че само е една.
	Урок ми дай по тая поза!
	— Коя? — На женствена жена!

	— Не мога ти помогна, Доре,
	макар че йога съм от ранг! —
	въздъхна Жое Клемандоре
	и слезе да се хвърли в Ганг.
@@	1980
P$
