	Имах едно гадже, идваше почти всяка вечер у дома. Но малкият ми син не знаеше (?), че ми е гадже. Сприятелиха се и имаха общи теми, все едно… Хлапето си лягаше, ние по-късно. После пичът винаги си тръгваше.
	Но една нощ нещо много окъсняхме и той остана да спи у дома. В най-отдалечената от нашите спални стая.
	А на сутринта, докато съм спала, се разиграла следната комедия.
	Синът ми станал за даскало, тръгнал към банята и видял през матираната й врата, че там някой мърда. Върнал се в своята стая и подбрал един як нож от личната си колекция. После се притаил зад вратата на хола и изчакал натрапника да излезе от банята…
	„Натрапникът“, висок поне 187, атлетичен млад мъж, бил атакуван от сина ми (12 г.) някъде около много чувствителна зона, но се разминало без кръв! Разпознали се, слава Богу!
	Винаги съм подозирала, че ножовете на сина ми са като пушката на Чехов от първото действие, но се размина.
	Засега.
