P>
	Когато екне вой от бури
	и вой от вълци се притури,
	приятел трябва ни тогава.
	Съвсем не стига само моя,
	не е достатъчен и твоя,
	а на приятелите броя
	е нужно да се удвоява.

	Отде обаче да се вземе
	приятел през такова време,
	дори през хубаво ги няма?
	Щом няма други, то се знае,
	приятел трябва да се вае
	от сняг, приятелю, това е!
	Готово! Ето че сте двама!

	И нека вие вой от бури,
	и вълчи вой да се притури —
	снегът с приятел ни снабдява:
	прибавям аз един при твоя,
	прибавяш ти един при моя
	и на приятелите броя
	през зимата се удвоява…
@@	1987
P$
