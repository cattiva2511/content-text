P>
	Тежко стъпваше из голямата гора голямата мечка.
	То не беше стъпка, а музикален акорд.
	Нямаше из голямата гора ни най-малка пречка
	тоя звяр да се движи винаги горд.
			Тидли-бум!

	Но една вечер на тясната горска пътечка
	кой знае защо голямата мечка се спря,
	вдигна глава и съзвездието Голяма мечка
	върху голямото тъмно небе съзря.
			Тидли-бум!

	Нищо не каза по тоя повод голямата мечка,
	ни изръмжа към звездите, ни изрева.
	Само тръгна тихо и кротко като буболечка.
	А с голяма мечка рядко се случва това.
			Тидли-бум!
@@	1975
P$
