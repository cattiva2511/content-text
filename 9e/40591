P>
	Бе духът затворен във бутилка,
	но отпушен литна като дим.
	С право вдигаме до днес пушилка,
	че процесът е необратим.

		Днес не е такъв етапа —
		на духа да слагат тапа,
		а напротив, както чух:
		вече е такъв етапа,
		че и на самата тапа
		мъчат се да вдъхнат дух.

	Лично мен като човек духовен
	често са ме тикали в кьоше.
	Даже тоя номер бе редовен.
	Но не са ме тикали в шише.

		Не, не е такъв етапа —
		на духа да слагат тапа,
		а напротив, както чух:
		вече е такъв етапа,
		че и на самата тапа
		мъчат се да вдъхнат дух.

	Твърдо потвърди се, общо взето,
	за духа познатото клише:
	няма да се върне той в шишето.
	Само малко му е… у шише!
@@	1985
P$
