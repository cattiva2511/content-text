P>
	Панчо днес рожденик става,
	целият му род пристига.
	Ех, блазе му: получава
	уолкмен, видео и книга.

	Панчо видеокасета
	в уреда намясто бута:
	два каубоя, сто крошета,
	почва филмът, пата-кюта.

	Свършва филмът и момчето
	в уолкмена касета пъха
	и подскача чак додето
	музиката го задъха.

	Книгата го мъчи само —
	дълго гледа, дълго мига:
	„Бабо, дядо, тате, мамо,
	а бе как се пуска книга?“.

	Няма копче, няма жици —
	цялото семейство мига:
	бързо викайте техници
	да поправят нашта книга!
@@	1992
P$
