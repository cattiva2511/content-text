	С Катето и Стефчо сме семейни приятели. Ходим си на гости от време на време, децата си играят. С Катето нямаме много какво да си говорим, но женски теми има винаги. Последния път ни разказва въодушевено какъв плат си е купила, какъв модел е намислила, каква шивачка си е намерила и каква страхотна блуза ще стане.
	След някое време срещаме Стефчо на улицата и правим лафче на крак. Аз се сещам за блузата на Катето и питам дали е готова.
	— О, готова е! — помръква някак Стефчо.
	— И к’во, к’ъв беше ефектът? — любопитствам.
	— Страхотен ефект! — гласът му преминава във фалцет. — Катето излезе с нея да я покаже и не се прибра три дни…
