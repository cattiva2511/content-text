	Обичам природата и мразя зеленоидите. Зеленоидската класа паразитира върху природата и върху човечеството. Климатът на Земята никога не е бил толкова стабилен, но прогнозите за катастрофи носят много пари на онези, които искат да се възползват от човешката паника, твърди проф. Йозеф Райхолф, един от най-известните учени в областта на естествените науки в Германия. И не е само той, разбира се. Само че днес не е прието да се говори против „глобалното затопляне“.
	Аз пък си говоря. Защото не съм учен и не правя „научна“ кариера. В САЩ един от шефовете на телевизионния канал Weather Channel се е обърнал към Асоциацията на американските метеоролози с искане да се състави Кодекс на организацията, който на практика да позволява уволняването и преследването на учени, поставящи под съмнение глобалното затопляне.
	Чуйте проф. Райхолф:
C>
	През последните хилядолетия не само Европа е била изложена на сериозни климатични промени, а цялата планета. Топлото Средновековие от около 800 г. до 1300 г. сл.н.е. е много добро време. В по-стари исторически книги го наричат „Средновековния климатичен оптимум“. Било е по-топло, отколкото е сега, лозарството се е разпростирало на север чак до Южна Норвегия. Викингите са заселили Гренландия и я нарекли Зелена земя, а в Централна Азия монголите се развили толкова мощно, че изградили най-голямата световна империя.
	Близо 1000 години преди това неблагоприятен климат пък изгонва хуните на югозапад, а северните готи на юг. Климатичният оптимум на Средновековието е предшестван от векове с много лоши условия. Те предизвикват Великото преселение на народите.
	Около 1300 г. климатът много бързо се разваля. Става ужасно влажно и студено. В Алпите се появяват изчезналите преди това ледници. Разразява се и първата голяма унищожителна вълна от чума. Влошаването на климата през 14 век е прелюдия към т.нар. Малка ледена епоха, предизвикала за близо 500 г., до 18 век, екстремно студени зими и много лоши лета. Населението на Европа рязко намалява от глад и студ, епидемии и войни. 19 век носи още по-тежки турбуленции. Крайно влажни лета с мизерни реколти водят до изселване на милиони северноевропейци в САЩ. Унищожителната суша през 1891 г. и нейните последствия подготвят почвата за революцията в Русия. Ние би трябвало да сме щастливи, че живеем във време на сравнително добър климат. Реколтите никога не са били по-добри, отколкото през последните няколко по-топли десетилетия — при това в глобален мащаб!
C$


	Така казва ученият. А пък политикът Ал Гор е увеличил личното си състояние 50 пъти, откакто се занимава с охлаждането на планетата. През 2001 година той е имал $ 2 милиона, а през 2009 има вече $ 100 милиона. Бизнесът с квоти за въглероден двуокис явно е повече от добър! И този зеленоид пристигна в Копенхаген с частен Gulfstream Jet. И битовите му сметки за газ и ток се удвояват всяка година! Това ли е екологично поведение? Той просто е мошеник. Капо ди тути* зеленоиди.
	[* Капо ди тути(capo di tutti), ит — господар на всички и всичко. — Бел.devira]
	Нашите местни зеленоидчета и това не могат — освен да прилапат некои парици по некои програмки, трохици за бедните. В България годишната температурна амплитуда е от +35 градуса до –15 градуса, и даже повече от -20! „Заплашителното“ затопляне от 0,5 градуса е едва една стотна от тази разлика! Преди 15 години заради озоновата дупка си разбихме производството на хладилници, сега — да си плащаме за въглеродния диоксид… Но има печеливши от катастрофичните прогнози! Първо медиите. Лошите новини се продават по-добре от хубавите. Второ — заинтересовани групи, които получават пари, за да се присъединяват. Когато вълната набере скорост, яхват я и политиците.


	Природата и човекът са много приспособими. Иначе нямаше да оцелеят. Коралите щели да загинат от някоя и друга педя по-високо равнище на водата… А дали изобщо ще се вдигне?


	Я си направете един домашен опит: Вземете прозрачна чаша, напълнете я с вода и много лед, а после отбележете нивото върху стъклото. Изчакайте ледът да се стопи напълно. Какво е сега нивото? — Ами предишното. Проста физика.


	Да, в миналото нивото на световния океан се е качвало драматично, но не от половин градус по-топла атмосфера! А от геологически катаклизми, които не могат да се предотвратят. Неслучайно Ал Гор не се бори против земетресенията, примерно.


	А напоследък в нета излязоха мнооого интересни факти! „Ноември, 2009, BBC потвърди скандалната новина — хакери са разбили защитата на сървър на The University of East Anglia’s Climatic Research Unit. Хакерите са успели да откопират 61 мегабайта информация, в това число 72 документа и 1073 e-mails. От университета по климата вече потвърдиха, че документите са автентични http://www.realclimate.org/index.php/archives/2009/11/the-cru-hack/.
	В документите и писмата става въпрос за много пари, които са били превеждани по лични сметки на «учени». Например някой си Phil Jones от 1990 година насам е получил по зелената линия 13,7 милиона паунда!“


	Не е зле… Добре, че Китай отказа да участва в това мошеничество! Толкова е голям, че разби плановете на зеленоидите.
	Обичам го този Китай!
