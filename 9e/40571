P>
	Днеска-утре, днеска-утре,
	ще започне нова ера:
	ера вече на компютри
	даже върху бабишкера.

	Върху бабите ще турят
	уред учените хора
	и ще светва тоя уред,
	щом настъпи преумора.

	Прекъсвача ще припука
	и магнитни автомати
	ще откарат бърже внука
	пак при мама и при тати.

	Бабата ще си почива
	ден ли, два ли, след което
	автоматите тогива
	ще й връщат пак детето.

	Весело ще се работи,
	няма бабата да пати:
	бабите ще са роботи,
	няма да са автомати…
@@	1976
P$
