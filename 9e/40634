P>
	Ябълките,
	които засади баща ми
	не раждат големи и лъскави плодове,
	не стават за пазарен удар.
	Малкият Рокфелер не би забогатял с тях;
	биха ги забелязали само познавачите,
	но няма къде — не ги носим на пазара;
	те са дребни, сочни и ароматни,
	вкусни и винаги недостатъчни
	защото никое количество
	не може да роди качество,
	въпреки очакванията.

	Дърветата,
	които засажда синът ми
	не раждат ябълки, а странни плодове,
	непознати за предприемачите;
	особено му отказват фючърсни сделки
	(какво ли беше това, Боже мой?);
	за тая реколта тук няма купувачи,
	а той ще е щастлив, щастлив…
	когато разбере, че няма пазар за истините
	въпреки диалектиката,
	защото ако са ценни
	не може да ги обере.
P$
