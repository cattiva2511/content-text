P>
	Леля, вуйна, татко, мама
	имат маса, имат струг,
	а пък за децата няма
	кът за труд като напук.

	Не правете зли гримаси,
	ами махайте бюфета!
	Дайте на децата маси
	да се трудят у дома си,
	вие пийте вън кафета!

	В стаи с малки квадратури
	днеска гъчка сее светът,
	а пък трябва да се тури
	в стаите и детски кът.

	Не правете зли гримаси,
	мамо, татко, лельо, стрино —
	дайте на децата маси
	да се трудят у дома си,
	а пък другите — на кино!

	Щото може да се мине,
	кратковременно поне,
	без фотьойли, без камини,
	без граматиката — не!
@@	1987
P$
