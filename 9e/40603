P>
	Пукат пуканките на поразия,
	пукат да ни напълнят кесия.
	— Пук, пук, пук —
	като призивен барабанен звук
	пукат първите:
	— Чувате ли, ние сме тук!
	— Звън, чук! Звън, чук! —
	звънкат следващите и чукат
	както прави напролет капчукът.
	Едни се пукат като черешов цвят.
	Други — като ракети на парад.
	Просто от радост,
	че имат такъв заряд.
	Пукат
	като ръкостискане
	на завърнал се брат.
	Като цвета на памука се пукат,
	пухкави както е пухкав памукът.
	Като говора на дечица:
	— Бър-р-р.
	Като крила на птица:
	— Фър-р-р.
	А накрая се пукат от яд
	ония, които нямат заряд.
	И то наистина е за яд —
	не разцъфнаха като цвят,
	не издадоха звук.
	Овъглени и дребни,
	нито на нас са потребни,
	нито на друг.
	Само те останаха в нашта кесия.

	Хайде към коша носи я!
@@	1974
P$
