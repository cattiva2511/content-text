P>
	Хладно и спокойно само, не жестоко.
	Май малко се увлякох.

	Хубаво име има — Страшното
	при буря наистина е страшно,
	подсети ме за Тевното
	как изведнъж притъмня като в кладенец
	и така ни уплаши.

	Виждала ли си как металните съдове почват да подскачат,
	водата в езерото да ври от статичното електричество,
	а мълниите да пробягват по ръбовете на скалите?

	От мен нещо кротко и нежно.

	Сто пъти съм минавал оттам и не съм го виждал по този начин
	или поне не съм се спирал;
	само да спреш е достатъчно.
	Тук вятърът щеше да ми махне главата.
	Домъчняло ми е за такова море;
	тази година още не съм на ходил на север.

	Иди, моля те, иди!

	Ще отида, дори да е чак зимата.
	Сигурно ще е страховито.

	Чувам воя и трясъците на вълните.
	Виж хората, приличат на скакалци;
	тогава усещаш истинското море, то трудно допуска до себе си
	а, допуска то… и хора, и кораби;
	даже вътре в себе си
	на самото си дъно.

	Красиво е, на това устие не съм бил,
	то е най-вълшебното
	и там расте пясъчната лилия.

	Виж, настъпила съм си сянката
	предпочитам това, което хвърля сянката.
	Всичко е заедно — и сенчесто, и светло
	но едното можеш да го погалиш, а другото само да го гледаш;
	невинаги можеш да избираш.
	Доспа ли ти се?
	Чакам да почнеш да се събличаш.
P$
