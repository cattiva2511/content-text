P>
	Посънувай с мен:

	зимата е само студена,
	лятото е самотно;
	зимата има надежда за лято,
	лятото нищо си няма.
	Така ме натъжава.
	Правя се, че му вярвам, когато
	се преструва на безкрайно,
	за да запази себеуважение;
	не искам да го огорчавам.
	Понякога успява да ме заблуди,
	изтяга се на терасата като ленива котка,
	припича се и заспива;
	за малко в часовника времето спира.

	Посънувай с мен
	и си иди.
P$
