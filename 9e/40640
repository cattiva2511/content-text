P>
	толкова отдавна съм се загубила,
	че няма смисъл да се намирам;
	няма да се разпозная
	или няма да се харесам,
	или и двете.
	Трябва да се плаща.
	Не знам какво плащам,
	но съм в хармония
	с найлоновия плик Билла
	в който не нося дома си
	а само съдбата;
	не знам каква е
	изглежда ми лека,
	не се натоварвам с илюзии,
	спя, където ме застигне сънят;
	съседите проветряват стълбището
	след като премина,
	затова не се прибирам;
	не точно затова… домът ми е чужд.
	Не помня кога го загубих:
	когато разбрах, че няма значение
	дали знам шест езика
	или по маймунски пискам
	шест езика… Защо са ми?
	За да говоря със себе си
	и един ми е излишен.
	На пейката в парка ми е добре —
	нямам нужда от мислене,

	толкова отдавна не искам да мисля.
P$
