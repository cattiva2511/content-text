P>
	Сол-сол-ла-си-ла-сол.
	Даже и песента не може без сол:
	сол е ключът на всякоя песен.
	Даже и хлябът да бъде пресен,
	даже да има продукти бол,
	нищо не става без сол.
	Сол-сол-ла-си-ла-сол.

	Сол-сол-ла-си-ла-сол.
	Боже, не може земята без сол.
	Че какво представлява земята?
	Едно яйце представлява земята.
	А какво е яйцето без сол?
	Нищо не струва без сол.
	Сол-сол-ла-си-ла-сол.

	Сол-сол-ла-си-ла-сол.
	Вярно, не може земята без сол.
	Но кое е солта на земята?
	Солта на земята това е шегата.
	Без бялата сол животът е чер,
	нищо не струва без сол.
	Сол-сол-ла-сол… И пипер!
@@	1973
P$
