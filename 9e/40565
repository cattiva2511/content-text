P>
	Има ли човек, кажете,
	не говорил и не писал,
	че трева пасат овцете
	и в един, и в други смисъл?

		Казват: вие сте овце,
		казват: нямате лице.
		Всъщност — нямаме копита.
		Без копита
		кой те пита?
		Там е цялата беда.
		Да бе-е-е, да.

	По закон сме двукопитни,
	ала агнето, горкото,
	с две не може тъй да ритне,
	както коня със едното.

		После: вие сте овце,
		после: нямате лице.
		Всъщност — нямаме копита.
		С тез копита
		кой те пита?
		Там е цялата беда.
		Да бе-е-е, да.

	Ако някога, след време,
	със копита ни снабдите,
	чак тогава нашто племе
	може да се окопити.
@@	1968
P$
