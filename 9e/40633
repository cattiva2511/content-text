P>
	Ще остана
	така
	висока,
	поне както
	ме виждаш

	в хищния лепкав облак
	на хоризонта на събитията.

	Разпознаваш мен именно защото
	тялото ми се свлече след капките с красиво движение

	и защото сам си позволи да си позволиш
	да се набодеш на дума, да ти спре дъхът.

	Някога в аромата на дъбови гори ще се укрия
	(не, не ме поглеждай синеоко, това ме убива).

	Защото ти е с мен препълнено —
	дори не ме споменавай.

	(Освен ако има значение?
	Освен ако няма значение?)

	Не знам в какво,
	но вярвам.
P$
