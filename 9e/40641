P>
	Здравейте, момичета! Погледнете се в огледалото!
	Ако забелязвате двойна брадичка — лошо!
	Дано сте в началото…

	Ще ви помогна с прости съвети безплатно.
	Първо — веднага си изправете главата!
	Второ, колкото и да обичате да ви гушкат —
	позволявайте го за кратко!
	Извън леглото гушкането посмачква красотата.
	Трето, изпънете рамене и изпъчете гърди —
	стойката ви ще се подобри и в резултат
	ще имате дълъг и строен врат.
	Ако често карате кола, повдигнете огледалото
	за обратно гледане —
	така, че да си опъвате шията всеки път
	при маневра. И гледайте в него много често —
	помага и за безопасността на движението.
	Ако се заседявате в интернета —
	подпирайте си брадичката с юмруче
	(това го знае и вашата внучка)
	Движете се в открити пространства,
	по средата на улицата,
	за да виждате непрекъснато небето.

	А сега да повторим най-важното:
	никога, ама никога не си скланяйте главата —
	това е голям козметичен недостатък!
P$
