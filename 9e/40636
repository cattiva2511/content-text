P>
	Той е студен,
	а тя е трепетна;
	неразбираем й е оня хъс, с който
	посреща гостите,
	за да не остават двамата.

	* * *

	Отхлабена е тетивата,
	стрелата не улучва;
	така не се прави война
	и любов също.

	* * *

	Боли ме стомахът,
	или душата ме боли,
	или и двете…
	намерете ми
	разлика.

	* * *

	Нямам кого да чакам,
	за кого да се тревожа,
	освен за децата си, Боже!

	* * *

	Чувам писък отчаян —
	две бичмета
	на склона на плажа
	с лопата изриват
	най-прекрасните цветни живи мидички —
	за стръв за риба;
	бебетата не разбират
	и аз не разбирам.

	* * *

	Татко! Мамо!
	Дайте си ми го
	моя вълшебен,
	усмихнат,
	ненараняващ,
	топлещ,
	свят…

	проклет!
P$
