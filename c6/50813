	Те носят Вечното послание. Разказват го с различни думи, образи, езици — все едно е: божествената мисъл. Разказват ни истории извечни: черни, бели, с начало и финал различни, и всяка носи мъдростта божествена. Доброто в нея вечно побеждава, злото му помага.
	Трудно е да бъдеш зло — боли, като сапунени мехури щастието, радостта отлитат. Все някой трябва тази работа да свърши. Светът ни съграден е от добро и зло. Така сме го създали с мисъл, с желание за разделение. Да си единствен, да сме аз и ти. Но аз съм свой, а ти си чужд.
	Какво ще стане, ако единим се. Тогава аз и ти ще сме Едно. Когато си добре, и аз ще съм добре. За себе си щом се погрижа, грижа се за теб.
	Обичай ближния си — казал е Иисус. Обичай го, тъй както би обичал себе си, искал е да разберем. Защото с другия невидимо си свързан във велико цяло. Всички сме едно: светът ни. Той частица е от цялата вселена.
	ЕДИНеНИЕ е красива дума. Работим за един: за ближния. И славата е за един: за Бог. В божествения разум всички сме в една хармония. Там няма разделение между добро и зло. И всичко Е ЛЮБОВ.
	А книгите са дом на Словото, което сътворява. БОГ Е.
