P>
	В нощта спокойна — само глас безсънен…
	Заспиват хората… Дори и Бог…
	До глухите стени, край парка тъмен
	спотайва се изнасилвач безок…

	А там — зад ъгъла — една хлапачка
	с усмихнато безгрижие върви…
	Мъжът се спуска, изведнъж я сграбчва,
	прекъсва с кърпа страшния й вик…

	Повлича я, разпъва й ръцете —
	и завладява я със порив див…
	Луната няма само е свидетел,
	но скрива се зад облаци след миг…

	Захвърлено върху земята гола,
	лежи момичето — кърви пръстта…
	Кърви в гърдите му бездънна болка…
	И порив — да потъне вдън земя…

	Луната пак лицето си открива,
	поглежда със замислени очи. —
	Бездомно куче в самотата дива
	безпомощно край жертвата стои…

	Изтръгва се в нощта една въздишка
	от скръбната душа на Господ Бог. —
	Това момиче няма да обича!…
	А и защо ли — в този свят жесток
P$
