	С тях пишеха, с невидимата връзка на сърцето. Децата им работеха звънливо. Пееха високо. Красиви бяха, толкова изящни. Четяха ги и пускаха дъха им с длани светли да полети към златните звезди. Към световете нови, за тях създадени от майки и бащи. Копнееха да ги обичат всеотдайно, нежно. Трептяха от Любов и вдишваха — издишваха слова за песни. В слънчеви вселени с тях летяха и бяха порив за укрепващите им криле. Децата с тях растяха и те растяха с детските им полети. Вдъхваха всемира. Любовна песен пееха по слънчевите му пътеки, отекваха с гласа на коледни звънчета в новите души. Камбаните на Любовта запяха празничната песен на Новорождението.
