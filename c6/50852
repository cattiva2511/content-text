	Така наричат нашите деца най-малкото добро, което вършим всеки ден. Те казват, че когато се събудим сутрин, избираме дали да сме добри през този ден. И ако изберем с добро сърце да бъдем, то Бог ще ни изпрати случка да се проявим. Да бъдем мънички герои в своите очи. Или за мама и за тате.
	Един спасява коте изпод гумите на бърз автомобил. Друг птиченце прибира у дома си и го храни докато отново почне да лети. Момченце пък го чака път на мъдрост, защото е спасило костенурче. Небето сбъдва детската мечта като изпраща за приятел верен малко куче.
	Така се учат нашите деца да бъдат добротворци. Творят добро с ръчички и сърца. Света на възрастните правят по-добър.
	Благодарим ви!
