P>
	Къде си, бабо, да поседнеш
	насред двора, да омесиш
	хляба, с пилците да
	поговориш?!
	Да ошеташ вкъщи, да заври
	на огъня чорбата — уханието
	мъртвите да връща и мене
	пред вратата ти.
	Да сметеш до гладко
	огорченията и несгодите, да
	закъкриш сладкото от
	малината, която спомените
	ми убоде.
	И потече кръв, а ти
	превърза пръста на тъгата.
	Да се суетиш забързано
	като че минаваш под
	дъгата.
	И все да си си същата, и
	оттогава, и сега, съсипана,
	когато подир мене се
	обръщаш да ме погледаш, или
	пък от млякото ми сипваш.
	Къде си, бабо?
	Пак ли си ми шила риза и
	времето тъчеш като платно за
	сватба.
	И пееш песните на Тракия и
	Мизия…
	За мен от себе си живота ли
	открадваш,
	и от капчука — кротост,
	затананикала любов
	предсънно. Миг, в който много
	ми се радваш,
	тъй сякаш ще съм твоето
	осъмване!
	И от мъглата, зашептяла стари
	песни,
	в съня ми носиш ясното си
	провидение,
	предрекло ми, че няма да е
	лесно.
	И аз ти вярвам още,
	забравяйки, че си видение.
P$
