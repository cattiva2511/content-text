	Той няма думи, той е чистата Любовна мисъл. Грижовност за енергията на душата, готовност за пречистване. Храна за сетивата и ума, за поривите на сърцето. Той няма твърди и шумящи звуци, мелодия лирическа, ефирна песен е, душата ни да храни с чистата Любов божествена. Той не говори другите езици, а Единствен Е. Улавяме го с детските си сетива, владеем го с духа си. Говорим го с мелодиката на ума и с ритмиката на сърцето. Той е докосване от Бог, милувката на Богородица и песнопение на ангели и серафими. Дух на Любов Е.
	Любими мой, да го говорим с теб се учим. Да овладяваме човешките си мисли, Божественият разум да сме. И тишината да е мека, хармонична. Да се докосваме като я галим нежно с мисъл. Вглъбеността ни да е съзерцание на полетите на космическия ум. Свенливостта си да опазим от докосвания с думи. В дланта Иисусова да я положим, за да я закриля. И сетивата ни да се докоснат до божествените висоти на финост. В уединение реалността на Истината да постигнем, светът около нас да спре да съществува. Да се откъснем от телата си, да полетим високо, с Бог.
	Да сме души, постигнали заветната си свобода.
