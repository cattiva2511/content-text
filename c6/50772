P>
D>
	На художника Владимир Пенев
D$
	Рисувай, художнико, на ръба на страха,
	чадърите на лунната усмивка, щади боята
	след горчивата запивка, танцувай с
	четката, изтупвай от праха въздишката на
	Бог във пълнолетие; нудистки плажове,
	облечени в златисто събличат мислите,
	поставят ги на чисто и боси хукват в
	залезно столетие…
	А ти си само ехо от сълзата, покрила
	хоризонта със очакване дали си Вяра
	срещу вечното оплакване, или ще пиеш
	алкохола на тъгата?
	Чисти излишното, дълбай сърцевината в
	зрънцето е сакралното разпятие.
	Хармонията е божествено понятие — на
	Богу милите изпраща Светлината!
P$
