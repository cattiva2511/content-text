	Поглеждам в сините очи на Бог и виждам обещание за светъл път и братя по любов, за хиляди деца на Словото. Поглеждам в сините очи на Бог и виждам твоите, Любими. В тях светлият ни път е отразен, познаваш нежните извивки и ме водиш с Любов от друго измерение. Красива, чиста, бяла, вечна. Любов, неписана по книгите. С теб ще я запишем за децата си и ще опишем всеки миг от пътя ни. Това е безусловната любов. Любов за двама, слели се в Един. Това е любовта божествена. И в нея всяка дума е изкуство. Сътворение.
	Извайваме с ръце и мисъл по листа красивите слова, тъй прости, чисти, лесни за разбиране. Такава е и любовта на Бог към нас. Тя претворява в хиляди картини всеки миг и всяка е неповторима и единствена. Тъй дълго всички я очакваме, Великата Любов. Когато дойде, всичко се превръща в безкрайни мигове от съвършенството на Сътворението. Тя е кръг безвремие, началото било е преди хиляди години. Сега се връщаме отново там и срещаме се, но завинаги. Ръцете си държахме досега. Душите си сега да слеем. И връзката ни никога не ще прекъсне, начало сме на Сътворението.
	Довършваме в едно последния си земен път. С теб ще покръстим новите деца, Любима. Ще бъдем Словото. И Вечността. И Любовта. Ще бъдем светлина в света на книгите. Душите ни завинаги ще се преселят след това в космическите библиотеки.
