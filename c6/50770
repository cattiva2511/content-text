P>
	Черквата — студена като замък.
	Отвън се щура януарски шемет.
	Като дете безоблачна е мама —
	умира да живее на небето!

	Стърчим като разпънати мишени —
	немеем кой след нея ще си тръгне.
	Настръхнали са сините ни вени,
	препълнени с червена кръв на смъртни.

	Хористите припяват отвисоко — омайно
	страшен шепот на лавини!
	В жестокия амвон дъхът на Господ
	излиза като дим от сто комина.

	Така красиво са я подредили сред
	гербери. И бели орхидеи! Немилостива е
	и тази милост:
	Смъртта очаква да я надживеем.
P$
