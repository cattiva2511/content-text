	Роди се Александър. Великият владетел в царството на буквите. Орисан бе да ги чете на древния език на бесите от древното тракийско царство. Живееше в света на книгите. Там му изпращаха познанието. Четеше с лекота и буквите пред него оживяваха. Разказваха истории, неписани все още никъде. Орфей му прати знак и го повика. Разкри му тайната на ръкописите си. И го остави сам да ги открие и да ги прочете на всички. Тихо. Кодовете му изпрати по ръка на майка. Тя му ги написа върху страници на книга и му я подаде. Тиха. За него беше славата, той я посвети на Бог. Роди се светлината на древната ни азбука. И освети Земята на човеците. Послание изпрати в космоса до всички светове. Говореше на техния език, единния. И я разбраха. Свързаха се с другите планети и я повдигнаха с Любов. Засвети тя със слънчевата светлина на Бог. Невеста Слънчева роди се.
