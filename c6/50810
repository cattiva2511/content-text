	Да бъдем съвършената хармония на Бог. Да бъдем птици две в космичен танц. Да те допълвам до божественото плодородие. Да съм небе за теб, и въздух, и вода. Да си ми огън вечен на Живота. Да сме едно небе за нашите деца. Да съм вглъбена, тиха, любеща и нежна. Да съм ти Ева. Ти да си Адам. Да се завърнем у Дома при Бог. Да съм ти изворът на радостта. И нежна песен за душата ти. А за отмора мека светлина. И да те любя с тишина божествена. Да се разлея в теб, и в свободата си да прилежа към теб. Да вдъхваш с мойте сетива. Да съм ти свобода. В Любов да ме издишваш за света. Да греем заедно в една звезда. Да съм ти Спътница из космоса. Да си ми вечният учител. Да си бог.
	Да си небесната Любима, да си ми дом. Да си ми извор за изпиване, космичен дъх за вечност. Да съм ти рицар бял, да съм божествен за утробата ти. Да съм ти музиката на звездите. Вечна песен. И да те чувам в мен да дишаш, да трептиш. Да си ми сетива космически, през теб да дишам и да слушам пулса на вселената. Да ме усмихваш с изгрева. Да съм ти пролет, топло лято, есен и с теб да пеем коледната песен на сезоните. Да си река, с водите си да галиш меко бреговете ми. Да си космическата песен на вселените. Да си богиня. Цвете на Живота ми.
	Да сме ЕДНО. За Вечност.
