P>
	Спрях да търся принца от мечтите
	стига вече мисли и терзания, златна
	есен пропълзя в гърдите и попари
	всякакви желания.

	Като жълта котка денем дреме
	кротко пред запуснатата къща — в
	късна доба, до петляно време всяка
	нощ в съня ми се завръща.

	С меки лапи влиза ми в душата, с
	остри нокти спомените драска,
	издълбава чувствата, лицата, и
	заменя ги с фалшива маска.

	Късен странник хлопа по вратите —
	дълго скитал, тук при мене свърнал,
	като принцът — онзи от мечтите, само,
	че в жабок се е превърнал.
P$
