P>
	Когато изгреят звездите,
	отново ще бъдем на пясъка.
	И чудно ще пеят вълните,
	а чайките ще им пригласят…

	__Припев:__ И може би ти ще ми кажеш,
		когато помилвам косите ти…
		И може би ти ще ми кажеш,
		когато усетя гърдите ти…
		И може би ти ще ми кажеш,
		когато запеят душите ни. —
		Тогава все пак ще ми кажеш:
				„Обичам те!“…

	И морският бриз ще разнася
	звъна на любовната песен…
	За нас ли вълните ще плачат
	в покоя на пустата есен?…

	__Припев:__ И може би аз ще ти кажа
		две думи, от сълзи пречистени…
		И може би аз ще ти кажа
		две думи, но знай, че са искрени…
		И може би аз ще ти кажа,
		когато се слеят душите ни. —
		Тогава все пак ще ти кажа:
				„Обичам те!“…
P$
	{img:ljubovna_balada.png}
