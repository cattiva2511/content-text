P>
	В тихите, звездни нощи търся твоя
	поглед. Непозната.

	Твоите очи, две древни нощи,
	които в погледа ти са намерили разсъмване
	горяха със сутрешните тишини, докато
	изворът, от който си пила се напояваше от
	младостта ти избуяла.

	Звездите бледнееха по немирната вода,
	обвити в розовите воали на древната зора,
	която зазоряваше и на нас,
	деца на децата, които роди.

	Изчезвайки,
	блещукането на твоя поглед, дето се разсипа
	със светлина по тях, заробиха, о, непозната.
	И глътка време от твоите устни с фини
	капки изтръгнаха неповратимо.

	Твоят образ пътува към далечни тишини.
	Звезда на звездата с искра го подава.
	В тихите, звездни нощи
	търся твоя поглед, непозната,
	който от древността благослов ми дава.
P$
