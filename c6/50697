P>
	Какво е всъщност свободата,
	навярно сбъдната мечта
	в която ти си господарят
	на собствената си съдба.
	На две разкъсана верига —
	на воля литнала звезда,
	крило на птица, скитащ вятър,
	среднощна грейнала Луна.

	На собствената ти трапеза
	не сядат близки, брат, сестра —
	безкраен ден без чужди грижи…
	Дали това е свобода?
	Свободен си да се удавиш и няма
	никой да те спре, решаваш сам,
	как да се справиш с това
	разбунено море.

	Сам да решиш, какво да правиш
	между живота и смъртта — не е ли
	всъщност свободата една
	безкрайна самота?
P$
