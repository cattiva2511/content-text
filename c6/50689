P>
	Пространството на моята душа е
	тясно за словата ми…
	И трудно в него се теша.
	И се надбягвам все със вятъра…
	Жадувам все за светлина, за
	скритите залежи на сърцето, за
	черноземна топлина, за
	волностите на морето, за
	радостния вик в сърцата, за
	прелестния танц на птиците, в
	крилата си събрали необята, за
	слънчевия лъч в зениците…

	Жадувам пак за светлина в
	душевната си глъбина.
P$
