	Човешката ни мисъл е до време. Разбираме, че логиката не е съвършена. Оставяме ръката на Бога да ни води, приемаме в дома си Неговата мисъл. Не можем да я разберем, дотолкова сме малки. Но можем да се учим, да следваме Гласа Му в себе си. Тогава няма да сгрешим.
	Божественият свят е с друг порядък. Там Любовта хармония създава. Той е космическа идеология за Свобода, която е създала съвършената реалност. А земната е огледален образ, с много деформации.
	Така живеем в две реалности. Дуалността царува на Земята. Едната е красива и божествена, там е Домът ни. Там е Истината. А другата е крива и ранява, ако останем да живеем в нея. Освободената душа полита и обитава свят на Истината. Неистинския игнорира докато крилете й добият сила, а после го превръща в истина с красивия си полет из божествената мисъл. Тогава мисълта ни е частица от Вечния космичен разум. Преливаме в хармония към него. Тогава сме Божествената промисъл. Вървим, творим, и братя по Любов сме.
