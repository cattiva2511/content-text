	Душите ни са слели се по две в Божествената единица. Събираме се като кехлибарени зърна по грозда на Рода си. Майки и бащи, и синове, и дъщери едно сме: Родствени души върху Дървото на Живота. Когато всички клонове и родове, фамилии и единици, се съберем върху Великото дърво, Бог ще добие пълната си форма. А сетне пак ще ни изпрати по вселените за новото познание, да сеем семената му, да се завърнем по-богати и по-мъдри отпреди. Да му помогнем да познае Себе Си. Ще ни повика и отново ще ни събере за Срещата Велика на Космическите родове. Настава време да се случи. Скоро. Събират се души близнаци, раждат Единици и се завръщат у Дома в семействата си. В Бог. Разтворил е обятия безкрайни да ни побере у Себе Си. Завръщаме се у Дома. Великият баща ни чака, за да ни изслуша. И пак да ни изпрати по вселените, за да творим. Да сеем, да поливаме и да събираме богато плодове. Съкровищата си нетленни да му занесем при новата ни Среща в идващите векове.
	Любов е Силата велика на Животворния ни Дух, с която сътворяваме Живота всичките в Един. Бог вдишва и издишва с нас. Дъхът на Бог сме, в нас е Неговият Дух.
