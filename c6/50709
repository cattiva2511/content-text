P>
	Майчице, благодаря ти, че те има,
	че неотлъчно си сега до мен, че пак
	се грижиш денонощно, макар и
	трудно всеки ден!

	Благодаря ти, че и мен ме има,
	родила си ме с много мъки ти, ала
	за жалост болка несломима във
	твоята душа сега тежи!

	Прости за всичките тревоги, които
	имала си с мен — не аз съм, майко,
	твоята опора, а ти си пак
	подкрепата за мен.

	Научи ме да ходя по земята, отново
	днес си моите крака, ръцете ми
	научи да прегръщат, прегръщам с
	твоите внучето сега.

	И твоите очи сега са мои — чрез тях
	аз още пиша и чета, сърцето ми
	единствено остана, да бие без
	подкрепа в самота!
P$
