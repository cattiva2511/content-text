P>
E>
	По обичая „Пеперуда“
E$

	От сън се пробуди Гергана,
	облече се в бяла премяна.
	Изправи се, мила и хубава,
	накрай равнината, край Дунава.
		Очи сведе в сушата черна,
		към страшното слънце погледна.
		Тя бели сълзици зарони
		и тихо на Бог се замоли:
	„Дочуй, Боже, тази молитва!
	С криле ме дари, за да литна! —
	Да стана, за миг пеперуда,
	да хвъркам под слънцето луда! —
		Че дъжд няма — съхне земята —
		и плачат жени край нивята…
		Комари в кръвта са се впили —
		издъхва народът — без сили…“
	Вървеше Гергана край Дунава
	и плачеше тя развълнувана…
	От нейните бели сълзици
	растяха цветя и тревици…
P$
	[Последните два стиха от всеки куплет се повтарят.]
	{img:peperuda.png|#Нотиране и хармония — Димитър Каратодоров}
