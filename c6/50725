P>
	Там, където синчецът заспива и
	тревата за слънцето стене, там,
	където дъга се разкрива над дъжда
	с пъстрота окрилена…

	Там, където загубили пътя си се
	озъртаме в храм за надежда и,
	където тъчеме съдбите си — ние пак
	само виждаме прежда.

	Там, където небето е истина, а
	мъглата — изстрадана грешка — в нас
	душите бленуват за пристан, че без
	пристан съдбата е тежка.

	Да те зърна за миг ще поискам, с
	перуники зад мен ще надничам. И
	дланта ти дори да не стисна,
	хоризонта след теб ще обичам.
P$
