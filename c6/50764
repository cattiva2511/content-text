P>
	В памука на мъглата се отвори Бленда.
	За миг показа тъжен дом.
	Отпред, в цветята, на щурците бенда.
	Отзад — градинка, асорти фасон.

	И тази есен даде захар.
	Мушици весели се пак плодят.
	Повтарят тайнство в тази стряха — за своя си
	стопанин да се раждат и мрат.

	Че иде дълга зимна сесия.
	За реплики са нужни аргументи и вина.
	Стопанинът — актьор в житейските пиеси — в
	самотен час премисля своята вина.

	Отново и отново кучето приказва на младите
	треви, асма и джанка — не виждат ли, че къщата
	е полупразна и празен е прозорецът на младата
	стопанка.

	А отгоре _Млечната спирала_ се блещи.
	Невъзмутимо ни подсеща пак и пак, че
	Настоящето за нас е Вечност.
	Докато Блендата не каже „щрак“.
P$
