P>
	Там долу, край Дунав, се сбрали невести —
	запели невести божествени песни…
	Дочули ги — там, на Балкана — юнаци.
	Запели юнаци с уста гръмогласни…

	Запели за тази земя плодородна —
	че в нея чернее и вехне народът,
	че сълзи се леят и пълнят реките,
	че вълчите зъби в народа са впити…

	И техните песни далече отплуват —
	далеч заехтяват — над Пирин и Дунав…
	Тез български песни, от скърби родени,
	огласят Земята и цяла Вселена…
P$
	(Първите два и последните два стиха от всеки куплет се повтарят.)
	{img:bylgarski_pesni.png|#Нотиране и хармония — Димитър Каратодоров}
