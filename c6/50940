P>
	Аз три години, сине, съм по скелите
	на новия завод ей с този чук
	и хубаво богатство ти печеля,
	каквото не печели всеки друг.
	Не се съмнявай никога в успеха си,
	а вярвай в своя радостен живот! —
	Ще наследиш просторни,
	светли цехове,
	ще наследиш от мене
	цял завод!
	И утре,
	щом задиша с дъх напрегнат,
	иди като стопанин в него ти! —
	Другари, дружба
	ще намериш в него
	и всеки
	с обич ще те обгради.
	С тях
	в цеховете край моторите,
	в труда сближил сърце и рамене,
	ще разбереш, че
	дружбата и хората
	са най-голямото богатство днес!
	Обичай ги
	Бъди добър наследник!
	И трябва ли —
	за тях умри дори!
	Бъди на Партията верен редник —
	наследството ти
		тя
			осигури!
P$
