P>
	Щом просветне утрин, с устни ти ме будиш —
	търсиш мойте устни със целувки чудни.
	Топло ме докосваш и трепти в телата
	шепота на пролет, жаждата за лято…

	Щом нощта полъхне, мило ме приспиваш —
	нежно ме прегръщаш, сила в мене вливаш.
	С устни отпечатваш по плътта ми гола
	спомени за лято и мечти за пролет…

	Даже да хладнее мрачно-влажна есен,
	ние пак си пеем тази нежна песен.
	Даже мъртва зима с мраз да ни покрива,
	ние пак сме живи — любовта е жива!
P$
	[Първите и последните два стиха от всеки куплет се повтарят.]
	{img:ljubovta_e_zhiva.png|#Нотиране и хармония — Георги Русев.}
