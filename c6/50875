P>
D>
	На светлите хора от Бяла
D$

	На север игрива река е дошла,
	наречена Янтра, с немирна водица…
	Не е била, момко, игрива река —
	а най била чудна мома хубавица…
		__Припев:__ Тя имала гъвкава, нежна снага,
			небесни зеници, къдрици безкрайни…
			Душата й пеела за любовта…
			С тополи крайбрежни споделяла тайни…
	Залюбила момък със светла душа…
	От обич обляла е тя бреговете…
	И днес тази приказка за любовта
	реката с тъга на рибарите шепне…
		__Припев:__ Реката не спира — това е съдба!…
			Спокойно сега край града преминава —
			тя светлите хора с прекрасни сърца
			с невидима мила ръка поздравява…
P$
	[Вторият припев се повтаря 2–3 пъти.]
	{img:rekata_kraj_bjala.png|#Нотиране — Георги Русев, хармония — Димитър Каратодоров}
