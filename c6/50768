P>
	… Не идвайте, приятели, да се
	сбогувате, когато си отида,
	когато случаят ме пренесе на
	оня свят и него да го видя!

	В представата ви нека да съм жив, а
	тленните останки оставете на
	погребалния агент грижлив и във
	владение на вековете!

	Тогава няма нужда да сте с мен и аз
	едва ли ще се развълнувам. Бдете с
	мен сега и в тоя ден, когато още
	дишам, виждам, чувам!

	Когато съм способен с две ръце да
	ви прегърна, да ви стисна силно и
	моето пулсиращо сърце да се
	нахрани с щастие обилно!

	Каквото и да става по света, каквито
	и заплахи да ни дебнат, реална,
	днешна, жива обичта ви е за мен
	потребна и лечебна.

	Нека да има виртуален свят, нека да
	има виртуални срещи, но няма начин
	те да се сравнят с ръце горещи и с
	очи човешки…
P$
