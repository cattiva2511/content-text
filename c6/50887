P>
	Когато изгори денят и лунна нощ се спусне,
	ще дойда пак при тебе и горещите ти устни —
	за да преминем през нощта по лунната пътека
	и да ти дам това, което другите ти взеха…

	Жадувам за любов щастлива в този свят убийствен,
	за твоята усмивка жива, като извор чиста…
	И нека ни горят със злоба в този свят безчувствен,
	и нека живи изгорим и мъртви да се пуснем…

	Но даже да ни хвърлят пръст душиците им черни,
	дори да бъдем слепи, ние пак ще се намерим. —
	Душите ни — соколи — ще летят във небесата —
	високо над човешка злоба, завист и омраза…
P$
