P>
	По улиците на нощта вървя и в тишината звънка почти
	реално се привижда как от небесата слизаш.
	Несмислената лудница до миг е стихнала отвънка.
	Отвътре е покой и шеметно усещане за смисъл.

	Наоколо теснят се блок до блок, витрини и реклами.
	Замрял пред телевизори, светът се готви да вечеря.
	И никой няма и да улови искриците оттамни, а само —
	от закрития балкон — ще зърва мрака черен.

	Така е светло и просторно тук, когато си наблизо.
	Не си отивай, чакай, препълни душата ненаситна.
	Ще дам с готовност и едната, и последната си риза.
	И няма, няма нищичко да знам и нищичко да питам.

	А черни някакви ята кръжат над парка белоскрежен. Но
	вече не изпитвам смътен страх от тяхното свистене. Така е
	хубаво — без страх, без грях, без никаква надежда. Освен да
	бъде тази тишина. И ти да си край мене.
P$
