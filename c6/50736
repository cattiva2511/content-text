P>
	Камбаната изпраща вест — без
	думи всичко се разбира.
	Трева, която не умира.
	И камък, върху който днес
	змията уморена спира.

	Прегръдка на живот и смърт!
	Зад есенните коловози — сълзи
	на запустяло лозе.
	Врати, отворени за път,
	огънати от некролози.

	Ликувай, тъжен кръговрат от праг
	до прах, от кръст до къща, от топъл
	хляб до хляб насъщен. Градът е
	малко по-богат, когато в тебе се
	завръща.
P$
