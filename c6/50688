P>
	Сънувах те във ранен звезден час…
	И търсих те навсякъде край мене —
	във храст, в небе смълчано, в житен клас,
	в усмивка блага, порив, вдъхновение…

	Откривах прелестните ти черти
	във някой бледен силует на пътник.
	Потъвах в кладенчето на твоите очи —
	страж мой в беди, мой верен спътник!

	На този свят осъмвах неведнъж сама.
	Над мен свистяха облаци и бури…
	Но не потъпках своята душа — ранена,
	но закриляна от древни мури!
P$
