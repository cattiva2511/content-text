P>
D>
	На Митко, Лена и Живка
D$

	Говоря на вас,
		потомци-наследници,
	от твое име,
		съвременник мой!
	Говоря
		по волята
			на строг заповедник —
	сърце човешко
		се казва
			той!
	Късче по късче
		на деня от твърдината
	своето щастие
		откъртваме
			ний;
	троха по троха
		го събира Родината
	и глътка по глътка
		сладко го пий.
	Утре наистина
		по-щастливи
			ще бъдат
	ония, които
		ще дойдат след нас.
	Те с възхищение
		за труда ни ще съдят
	и искрен ще бъде
		благодарният глас!
	Защото
		с пот кървава ний
			сега крачим,
	пороя на трудното
		заприщили в яз!
	Защото сме
		първите разузнавачи
	на комунизма
		към ранния час!
	Ний сме
		разсъмването
			трудно и свежо!
	На техния ден!
	Ний без протест
	на нашия век
		огромната тежест
	на свойте плещи
		понесли сме
			днес!
	Кога е виждала
		това
			планетата?
	Кои са стояли
		така
			на пост? —
	Към бреговете на нови столетия
	ний сме едно
		поколение — мост!
	Не е ли
		радост голяма,
			велика
	да знаеш
		какво
			и защо
				си творил?
	За нищо аз
		никога,
			с никого
	такава радост
		не бих заменил!
P$
