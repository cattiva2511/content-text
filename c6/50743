P>
	Отвлечи ме като дързък, древен мъж,
	че самотно ми в нощта блестят косите, а
	сърцето сляпа птица е в камъш, често губи
	се, но с песните излита.

	Отвлечи ме светло точно в тази нощ, щом
	разлеят се във винено вълните и Луната
	избродира мек разкош върху върховете им —
	заскитаните.

	Тайно приключение да е света, със сандали
	за крилато бягство от капаните себични на
	дома дето чужда воля спъва ме и стяга.

	С вятъра, разкъсал тръпнещи платна, през
	огърлица от острови да минем.
	Ще съм в мрак Сеячка на виделина — прясна
	ще съм ти вода и гъсто вино.

	Звездни знаци ще се ронят с моя глас, ще
	проблясват в плиснато небе от думи, сред
	което ще се гмурваш в полусвяст и ще пиеш
	магнетизма помежду ни.

	Откъсни ме, ябълка съм и копнеж, спомен,
	който като клон на две те скършва. Слезеш
	ли до корен в мен, ще разбереш, че войната с
	Троя никога не свършва.
P$
