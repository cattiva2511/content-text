P>
D>
	На Клара
D$

	Пишеш ми, че много съм далеко
	и без мен ти е тежко там.
	Зная, че е трудно за човека,
	много трудно е
	да бъдеш сам!
	Аз те любя!
	Пак така те любя!
	Че си ми едничка на света! —
	Но заводът ще е толкоз хубав,
	хубав като нашата мечта!
	Спомняш ли си
	как сме си говорили
	край Росица късно вечерта,
	как мечтахме:
	за всички хора
	повече да бъде радостта!
	И сега, когато тука скели
	дигнал е
	заводският строеж —
	аз не мога да си дойда в село!
	Помисли… и ще ме разбереш.
	Помисли…
	и в Добромирка пролет
	щом се върне с птиците от юг
	и разлисти белите тополи —
	ти ела!
	Ела при мене
		тук!
P$
