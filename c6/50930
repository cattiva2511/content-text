P>
	Да жертваш
			живота си
			за комунизма
	е трудно, но
			с гордост
			ще го отдадеш,
	щом вярваш на дните му
			в утрото близко
	и тръпнеш по тях
			в неугасващ копнеж.
	Така да допуснем, че
			днес е
			в опасност
	този копнеж
		и родният край —
	кой честен строител на
			своето щастие
	ще се колебай?
	Знам — никой!
	От скелите
		мигом ще слязат
	зидарите с грапави
			здрави ръце,
	ще скочат работници,
			в масло омазани,
	стругари и шлосери
			от всеки цех;
	от варници,
			рудници
			в строй
			ще излязат
	огняр до огняра,
			миньор до миньор —
	и всички!
	Всички
		с пламтяща омраза
	сурово-решени
		ще тръгнат
			в отпор!
	И трудно ще бъде
			срещу пристъпа вражи
	да паднеш в бой
			за комунизма, нали?
	Но много по-трудно е
			и много по-важно —
	за него
		днес
		да се живей
			и твори!
	Това е то
		подвиг —
		напред
			да напираш,
	с воля и взрив
		да разкъртваш
			скали;
	преградата сетня
			с барут да минираш
	и път да откриеш
			към свежите дни!
	Това е то подвиг —
			да хванеш живота си,
	юздата да хванеш на своя живот!
	Впрегни
		с историята
			мъжеството си,
	издигай нагоре
		завод до завод!
	И стане ли нужда —
			тръгни на бой
				смело!
	До кокъла вражески
			щик удари!
	Прицелвай се
		точно!
	Сигурно
		стреляй!
	Победи!
	Живей!
		и твори!
P$
