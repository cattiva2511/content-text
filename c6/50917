P>
D>
	На Д. Събев
D$

	Тук
		площади и улици
			няма —
	младенец е
		квартала;
	има жилищни блокове само
	и трева избуяла
	между тях зеленее,
	а през нея
	напреко
	колко много пътеки!
	Лъкатушно
		те тръгват
			отвред,
	от различни квартири,
	и достигнали
		блока-съсед,
	пред вратите му спират.
	Колко стъпки по тях
		са кънтели,
	колко стъпки
		е чула земята!
	Нов преселник ли
			тук
			се засели —
	тръгва
		нова пътека
			в тревата.
	По закон сякаш става
			така,
	и разбираш, че
		всяка пътека
	е протегната братска ръка
	към приятеля мил —
		към човека.
	Този нов закон
		в труд се кове
	с много обич
		и много доверие.
	Днеска
		в нашия грохотен век
	тук
		човекът
			човека
				намери.
	Нека винаги
		всеки
	помни
		тези пътеки!
	Все по-много
		и все по-широки
	навред
		все така те
			да белеят
	и да водят
		към всички посоки,
	добри хора
		където живеят!
	Да ги свидим
		и пазим
			навеки!
	Знай,
		врагът се бои
			от това. —
	Нека
		никога
		тези пътеки
	не заглъхнат
		в трева!
P$
