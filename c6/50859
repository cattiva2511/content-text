	Когато си в Божествения свят, добро и зло събираш заедно, не ги делиш. Умееш истински да ги обичаш. Те създават формата, родена от божествената мисъл. Ин и ян са, двете сили, които творят с хармония вселената.
	Когато слезеш на земята, ги приемаш в себе си. Да различиш умееш тяло от душа. С душата свързваш се и я обичаш чисто. Приемаш тялото й като дом, където е уседнала. Не виждаш недостатъците, гледаш светлината. Не чуваш шумовете, слушаш тишината. Така в покой общуваш с другите. Душата им частица е от Бог. Телата им са форми на живот на братя и сестри, родени в Бога. Като всички ни.
