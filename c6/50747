P>
	Тук зверовете идват да пият вода — чиста вода.
	Някой дойде лютите си рани да изцери —
	подхлъзне се и падне.
	Водата нежно го поема.

	Тук звездите идват да се оглеждат.
	Някоя се подхлъзне и падне.
	Там пониква водно цвете.
	Върбите се навеждат да чуят разказа му.

	Тук самодивите идват да се къпят — Кълна се в
	Свентовит!
	Най-красивата откъсне водното цвете и го
	закичи в мокрите си коси.

	Тук идват патици златокрили.
	Тук утрата идват роса да гребнат.
	Тук нощите идват да намерят своя покой.
	Тук е убежището на горските извори.
	_(Превод от сръбски език: Меглена Божанова)_
P$
