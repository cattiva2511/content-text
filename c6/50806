	Невидими ръце протягат хората и свързват се в едно. Чрез мисълта. Мисловната енергия около нас кръжи, с любовни звуци ни потапя в себе си като небесен океан. Изпращаме си тайно информация по цялата земя. Невидимо предават я антените от космоса чрез вертикални връзки между аз-а и монадата. Невидими сме, уловени в безкраен кръг, като космическо хоро от всички измерения. Душите ни се свързват чрез Духа, споделят мисли, състояния и пориви чрез тайнствена субстанция, изпълваща пространството. Тя неизвестна е за хората. Така се свързваме и заедно вървим в една посока, с обща цел. Съзнателно и свръхсъзнателно говори в нас Гласът на Бог. И чуваме го. Вървим уверени, че пътят ни е този. Трептим в очакване на Волята Му. Покой и радост тя ще донесе в сърцата ни. Ще видим чудото на съвършенството.
	Държим се с вяра за ръце — кристални, светли и безплътни сме. Духът ни води, полетът е нашата душа, телата ни са ни защитна броня. Така сме сила. Светла и невидима. Любов сме. Чиста и божествена.
	Държим се за ръце. Красиви сме в Любовната енергия облечени. Сияем и сме светлина, космически лъчи Любов сме. Дъхът ни ражда Словото. Съграждаме вселени, в хармония творим на свобода. Божествен дъх извечен сме, събрали памет от различни измерения. Сега сме Сила. Огън сме. Вода и въздух. Светлина. Сега сме в Бога. Бог сме. Телата ни са малки, а Духът — голям. И в него бързаме да се завърнем у дома.
	Копнеем свободата на духа. Енергията на космическия разум ни зове и ни събира в себе си. Сега сме У Дома. Дом за Духа сме.
