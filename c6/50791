P>
D>
	На Надежда Ванцетиева
D$

	Хората добри от мойто детство,
	най-добрите хора на света: толкоз
	мили, тъй чистосърдечни, има ли ги
	някъде сега?

	Двор съседски с обич да ме викне и
	да се затичам презглава.
	Тихо е. И няма как да свикна с тази
	напластена тишина.

	Ех, поне сънят да ги намери, за
	минута-две да ни сбере, празните
	дворове да засели с липсвали ми
	дълго гласове…

	… Цъфнаха лаленцата пред вкъщи.
	Чу се лай, звънче и гласове.
	… Хората от къра се завръщат и
	отварят всички домове.
P$
