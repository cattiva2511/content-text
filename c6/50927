P>
D>
	На В. Власев
D$

	Димитровград.
	Априлски дъжд.
	Годината
	хиляда деветстотин петдесет и пета е.
	В родилни мъки се поти Родината
	на поход през едно задъхано столетие.
	По направлението
	в настъплението
	са знаменосци Партията
			и Правителството.
	И аз — един боец,
	горял в сражението —
	се срещам
		с подвига —
			в „Музея на строителството“.
	Безгласно той говори за строителите,
	а колко е велик езика на мълчанието! —
	О, колко люта трудност
			са изпитали те,
	додето влезе тоя подвиг
			тука в зданието!
	Но като свредел в мен върти
			съмнението,
	в тревога се мрачи на мисълта ми
				виделото:
	Когато утре дойде
			поколението
	на нашите потомци —
			подвига
			ще види ли то?
	Дошло на среща тук
			с преданията,
	на среща с нас —
		героите от петилетките,
	в макетите —
		пръв образ на мечтанията,
	в ей тези експонати
			с кирките
			и вагонетките —
	ще може ли да прочете
	строителната
	велика летопис на
			дните ни в изграждането?
	Как ще усети
		оздравителната,
	мъчителната треска
	през века на раждането
	и всички трудности небивали
	дали ще разбере,
	ще си помисли ли то,
	как в хляба
		и душите
			са наливали
	на нашта пот
		соленото и киселото?
	След време
	дните като вентилатори
	ще изгребат
		дъха на преживяното;
	не ще го върнат
			книги-агитатори —
	за вас, потомци,
	непознато
		ще остане то!
	Ще бъде много писано
			и казано,
	но истината
	за строителя човек
	ще си остане
	в друг музей запазена —
	в човешкото сърце
			от двадесети век!
P$
