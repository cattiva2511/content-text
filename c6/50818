	Небесни са ти сетивата. Трепкат в светли струни сред светла тишина. Умът ти е любовна песен, от други светове изпратена. Политаш сред космическата необят и рееш се в уханието на реки божествени. Енергията разцъфтява, цвете на Живота си, разлистваш се, изпълваш космоса, утроба си благословена, с божествената светлина децата си прегръщаш, разлистваш ги и вдъхваш аромати, благословена си да си Живот, невеста си, Любимият е бог, роден от Бога да е Дом за теб и за потомството. Домът е райската градина, лее несещано ухание от цветове в Божествения свят, разлива тишината си с водите на небесните реки, разтваря се и пази отстояние от други домове божествени. Неприкосновени сте. Любовното ви сливане е откровение, опазеното тайнство на Живота.
