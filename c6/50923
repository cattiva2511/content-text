P>
D>
	На БКП
D$

	Под бойното знаме на труд и сражения,
	през водите на дните
			и намерила брод,
	мойта млада Родина е
			в настъпление,
	към комунизма върви
			моят народ!
	На единия флаг
		язовири са
			в бдение,
	на другия —
		щедри поля
			с едър плод.
	А в средата,
		по главното направление,
	са строени
		завод
		до завод.
	Вий белият вихър
			и яростно брули
	червените корпуси,
			отрупани в сняг,
	а идват на смяна
			дни-караули
	и се усмихват
		пред родния праг.
	Вече сгодена е
		мойта Родина
	на комунизма
		за младия век.
	Сватба ще дигнем
			ний
			догодина,
	весел сватбар ще е
			всеки човек!
	Небивала сватба
			край богата трапеза
	тя
		с нашия труд
			ще празнува
				навред. —
	Машини и рози,
			жита и поезия
	ще бъдат
		за нея
			сватбен букет!
P$
