P>
	Гърми и тътне — трещят епохи!
	Валят вселенски, а удрят лично.
	От Светлината до Мефистофел е
	къса крачка към дълго нищо.

	Лумтят пожари — зелено-хищни,
	треви избухват почти до Господ!
	Горчат смокини, сладнеят вишни —
	животът вика смъртта на гости.

	И въздух жежък, почти оловен,
	почти отровен, почти противен.
	Небето тежко — хиляда слона!
	Току — да паднат, аха — да литнат!

	Тук шепа „хора“ въртят Земята — вид
	психопати — вирусолози. Планират
	смърти, намятат маски, слънца
	чипират, луни извозват…

	Не съществува ни миг покоен, ни
	дъх родилен. Ни лъч молитва! Кое
	какво е?! Къде защо е?!?
	Днес беше утре, а вчера идва.

	Планета няма, ни Космос вече!
	Ни черни дупки, ни бели дати. Откак
	човекът е безчовечен, е в карантина
	и Свободата!
P$
