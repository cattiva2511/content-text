P>
D>
	На родината
D$

	Тъгува земята ни… Тъжна и ти си…
	И гледаш небето — със звездите-цветя…
	Усещаш как вятърът вее къдрици…
	И виждаш — над тебе се отронва звезда…
		__Припев:__ „Аз моля се, Господи, вяра дари ми —
			целувка целебна и любов-светлина…
			Очи нежно-искрени и нежно-сини —
			и детска усмивка, и щастлива сълза…“
	Ти страдаш, Българийо, моя любима —
	за всяко сираче; неродено дете…
	За всички, заминали в тъжна чужбина,
	за бедни и болни… С тебе страдат и те…
		__Припев:__ „Аз моля се, Господи — вече безсилна. —
			На Коледа свята ни дари светлина! —
			Да бъде земята ни райска градина —
			със детски усмивки и щастливи лица!…“
P$
	{img:molitva.png|#Нотиране и хармония — Пламен Георгиев.}
