	Космическа симфония в един оркестър свирим. Със сетивата на духа я преживяваме дълбоко. И всеки има своя партитура, с душата си интерпретира, поддържаме великата хармония. Божественият глас един е, той ни води. Различни инструменти сме, настроени най-фино. Наслагваме нюанси в цветовете на звука. Прозвънват тихо струните, акордите са топли. Вглъбен е всеки, пази тоновете чисти. Великият оркестър на Живота сме и всеки има точното си място. Учим се да композираме.
	Цигулките изписват музиката в ноти, солисти са в божествената мисъл. Умело им пригласят контрабасът, челото и разговарят чрез красиви диалози. А духовите инструменти се разливат на вълни, те хармонират новите пространства. Поемат ги в обятията си и ги люлеят медено докато се разширят. В ръката на девицата е арфата. Просветват струните й, гали с тишина и в звезден блясък нотата облича. Гласът на старците се чува тежко, надалеч отеква. С ефекта на светкавицата и гърма, задават ритъма в небесния оркестър.
	В покой, хармония и мир живеем в Бог. Той композира музиката на Живота.
