P>
	Ако някой ви каже:
	— В живота си аз не тъжа —
	не му вярвайте, хора!
	Той лъже!
	Това е лъжа!
	Всеки!
	Всеки за нещо в живота скърби.
	А от всички
	най-много
	и винаги —
	аз може би!

	Имам син първороден,
	имам малко дете —
	на година и четири месеца цели.
	Аз съм весел! И тъжен,
	че без мен то расте
	и очите ми
	още не са го видели.
	То говорело вече,
	то казвало „татко!“
	и на снимката
	с пръстче посочвало мен.
	Не съм чувал
	гласчето му крехко и сладко
	не съм гадил косиците,
	по-светли от лен.
	То не знай,
	не разбира какво е Родина,
	то не знай
	защо майка му днес е сама.
	— Моят път към дома
	през Димитровград мина —
	вече втора година
	вървя към дома.

	Кой не е преживявал
	такава разлъка,
	кой за моята мъка
	ще ме обвини? —
	Освен своята пот
	днес и своята мъка
	ние даваме
	в тези строителни дни!
	Тази мъка е сила
	и вяра корава!
	Нека двойно сърцето боли в тези дни! —
	Този, който в строежа
	и мъка познава,
	той не може
	и няма да му измени!
P$
