P>
	Земята
	в деветия месец е бременна,
	земята ни
	чуден отрок ще роди.
	Ще бъдеш ти кръстник,
	строително време,
	ти с яката класа
	грижовно ще бдиш!
	Ще бъде снагата му —
	полета безсинурни,
	гласът му —
	на тракторите песента,
	сърцето —
	юзина с могъщи турбини,
	косата му —
	руйнали, буйни жита.
	Ще има артерии —
	релсови линии,
	и огнена кръв —
	електрически ток,
	с очи язовири,
	от небето по-сини,
	той ще оглежда
	простора широк.
	Обичта ни
	към скъпото новородено
	за братството
	път между нас ще открий.
	И хората,
	в нея навеки сближени,
	ще бъдат щастливи,
	ще бъдат добри!
	В последния месец
	земята е бременна,
	жадуван от всички
	отрок ще роди. —
	Родилните мъки
	ще бъдат големи,
	но после живота
	красив ще цъфти!
P$
