P>
	Тук денят
	над желязо се ражда.
	Тук росата роси
		над бетон.
	И по блеснали релси
		в дим,
		в сажди
	отгърмяват
		вагон след вагон.
	Цех до корпуса,
	корпус до цеха
	извисява
		грамаден завод.
	Рожбо моя!
	Фиданчице крехка,
	как ще цъфне
		тук
			твоя живот?!
	Как ще пуснеш ти
		корен
			в желязо?
	Как ще пуснеш ти
		корен
			в бетон? —
	То не става
		по план набелязан.
			То не става
				по план
			и закон!
	Рожбо мила,
	за своето детство
	ще потърсиш ли утре
		вина?
	Приеми ти
		от мене
			в наследство
	вместо роден дом —
		родна страна!
	Приеми я
		такава:
			в дим,
			в сажди!
	Ще е трудно!…
	Но ти я милей! —
	Без дом роден
		човекът се ражда,
	а за роден дом
	трябва
		да пей!
P$
