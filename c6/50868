	Освободихме се от своите тела и сляхме си душите в песен. Сега си светлина, вода съм. Обливаме света като божествен извор на Живота. Децата ни се раждат и се умножават с мисъл. Лекуваме души, рисуваме крила за светъл полет на духа. Душата ни е птица, полетяла из вселените.
	Лети, Любов. Ще бъде с теб навсякъде.
	Красиво е да си божествен. Чисто е в душата. Сърцето ти е подредено, истинно. Общуваш не с човеците, с духа у тях. Четеш през знаци мислите му, Бог те води по дългия ти път към вечността.
	Красива кула съгради ни Бог. Там ще посеем Словото сред книгите. Ще пишем заедно, ще се плодим богато. Ще водим своите деца с душите си. Духът ще ни събира заедно по пътя ни нататък.
	Оставяме медта, работим със сребро и злато. Вече сме богати на Любов. И изпитанията пред света ще го спасят. Ще носим знаците, ще ги превеждаме с Любов като послания небесни за добро. Бог ще твори съдбата на Земята по-нататък. Любов е Бог. И всичко, сътворено от Ръцете Му, е злато.
	Танцуваме божествено в светлици по реката на Живота.
	Прегърнал си сина ни. Събирам златните листа на есента и ги превръщам в плодородна почва за цветя през пролетта.
