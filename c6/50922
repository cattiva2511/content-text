P>
	Градът на Димитров
			не е морско пристанище,
	ни извор, с вода лековита прочут;
	не е връх планински,
			нито е граница,
	не е боен фронт,
		не е институт!
	Но винаги —
		всеки ден, всяка година —
	ученици, войници,
		моряци, летци,
	пионери,
		работници
			от фабрики, мини
	с планински,
		с градински цветя и венци —
	като на празник
		в тоя град идват,
	тъй както братя
		при родния брат.
	Те идат да чуят, да срещнат,
			да видят
	на мечтите човешки
			цъфтежа богат.
	В заводите, пълни с мотори,
			с упорство
				и хора,
	като плод
		смелата вяра където узре —
	те пият от извора на умението
			да се борят,
	добре да работят
		и да живеят добре.
	И сякаш огрени от слънце могъщо,
	с усмихнати устни,
		с прояснен взор,
	те в родните краища пак се завръщат,
	криле разкрилили
		за полет горд.
	Димитровград е
		извор на сили
			и младост,
	между вчера и днеска —
			здрав фронт;
	широко пристанище на нашата радост,
	граница будна
		от сърца и бетон!
	На дните ни той е
			топложивият дъх!
	И на мечтите ни —
			величавият връх!
P$
