P>
	Корпуси —
	строго студени.
	Сивочервени стени.
	Вечер.
	И вой на сирени. —
	Смяната
	смяна смени.
	Гасне, припламва,
	припламва и гасне
	в цеха широк
	зарево —
	трепка вълнисто в стъклата
	отблясък,
	плиска бетонния свод.
	Електрожените
	съскат, хриптят —
	с меко пращене те
	искри струят.
	А инженерът съветски
	ходи усмихнат край нас;
	гледа,
	показва,
	съветва —
	как да споим
	всяка част.
	Как не ще свършиш монтажа
	с помощ
	от близък другар?
	Всеки тук
	с право ще каже:
	ние сме
	силни
	сега!
	— Почвай отвесни заварки!
	— Тука ли?
	Дай електрод! —
	Почваш.
	И блясъци ярки
	плисват бетонния свод.
P$
