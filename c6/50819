	Бог им изпрати слънчеви деца, за да ги учат с думи прости на Живота. Да усвоят с душата любовта, да я попият като жадно цвете. А после да събират мъдростта като пчелите. Да носят сладък мед и пчелният им кошер да е богат. Пчелата майка да им е царица на вселената.
	И новите деца се учеха с благословията на Бог. Той ги изтегли от света на хората и ги изпрати да летят високо. Там ги очакваха небесните родители да им разкрият новите вселени, космоса, космическите измерения на Мисълта. Да опознаят Бог, да бъдат Светлина за другите. Да са щастливи у Дома.
	Слънчеви деца родиха се. Под приказна дъга. Най-първият й цвят бе златно бежово, през жълто и зелено, и през светлосиньо, преливаше към нежнорозово, в най-пълна гама от оттенъци. Планетата на новите деца роди се. В детско виолетово. И те растяха винаги по две: момиче и момче.
	Родители им станаха и бяха тъй щастливи. Звездата им оставаше да грее през деня дори над земното небе. И Нова коледна звезда роди се на коледното им дърво. Започна Новата епоха в година 2020. Космичният Любовен танц смени се с ритъма на Нежността. Децата им танцуваха в небето. И Бог ги гледаше с Божествената си усмивка.
	Децата им спасени бяха в Бог.
