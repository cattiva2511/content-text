	Да бъде ден. И свещ запалиха велика. Огряха всички дълбини и царството просветна. Събудиха се нощни птици. И закълваха светли семена. Родиха се. Нахраниха децата си с изкуство. Изкуството превърна се в божествената сила. С Любов и радост приласкаваше света към светлина. И новите деца на Бог родиха се. Цветните деца. Различни бяха, но ги чуваха. От тях строеше силата и мъдростта божествена. Родени бяха да спасят света за тишината. Те бдяха зорко и в нощта всевиждаха. И спущаха се отвисоко и децата си избираха, за да ги изведат на светлина. Красиво, плавно се издигаха и полетът им бе величествен. В тях беше Силата. Родени бяха от Иисус Христос. Родени бяха да обичат. Да пазят светлината силна. Те бяха заедно космически заряд огромен. Божествен фойерверк от цветове всред нощното небе.
	Космическа прелюдия към светлината. Зад тях вървяха слънчеви деца. Децата на Мария Магдалена. И стана Нежност и Любов светът.
