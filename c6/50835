	Какво е вечно щастие? Ще ви разкажа. Да си в едно небе с любимия. И да се свързваш с всички същества, които знаят как да те обичат. Да ги обичаш с всяко вдишване — издишване. Да се живеете в едно. Това е Бог. Тогава си в Божествения свят. С любимия си имате безкраен дом, строите го с въображение. Приятелите ви са винаги наоколо, на отстояние. Така обичате божествено. С духа си. И така е вечно.
	Да полетиш в небето на любимия е щастие. И да се реете в едно, да сте невидими за другите в интимността си. И да зачевате деца сред тишина космическа. С най-чиста мисъл, за Живота. Сливане е.
	С приятелите си да сътворявате небе за други същества. Да ги направите щастливи в новата земя, да ги събудите за всичко вечно и невидимо. Със сетивата си да виждат. Туй е Единение.
	Да следвате божествения ум, да сте дете на Бог. И да работите красиво, тихо и уединено в своя Дом с Любимия. Това е Сътворение.
	Да сте Едно със съществата на вселените е Бог.
