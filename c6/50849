	Душата има своята обвивка, кожа. И с нея опознава най-добре света. Това е допирът за органическия свят, докосването с мисъл, с дух — в духовния. Да опознаеш видимия свят е стъпка към познанието на невидимия. Да наблюдаваш чистите закони на природата, да изучаваш чистата материя е път към опознаването на Божествения свят и на законите на Любовта. Учи се докато си на земята, използвай своите добри условия. Каквото имаш днес в ръцете си, обичай го, прилагай го в дела. Добрите мисли, чувства и постъпки аурата ти изграждат. Светлее дрехата на твоята душа. И с чистото космическо трептене обгръща меко всяка твоя мисъл. Така душа и тяло сте в едно.
	С Любимия сте Вечната целувка на Божествения ум. И аурата ви е слята, лети с криле на ангел на земята.
