P>
	Влез във храма на тази светица.
	Поклони се, свещ запали на олтара.
	Тя е божествена, светла искрица,
	която с любов ще те сгрява.

	Погледни я в очите, подутите.
	В сълзата й колко болка се стича.
	Докосни я нежно по устните,
	които доживот ще обичат.

	Погледни й ръцете напукани
	дето труд и умора преплитат.
	Погледни я, колко е истинска,
	краката й как умеят да тичат.

	Опитай се да догониш, ти, Святата
	дето светът е обърнала
	да защитава съпруга, децата си.
	После вкъщи победоносно се върнала.

	Там е нейното място за размисъл.
	Там е покоят, който е искала.
	Поема пак смело съдбата си.
	Боже, колко е истинско!
P$
