	Приплъзва се през устните ни, диша в клетките на нашите деца. Поема кислород, издишва светлина и носи вечност. Ние сме Безвремие.
	И ритъмът е вечен. Пулсира във вселените. Препращаме посланията на предци, люлеем се в космическите измерения и даваме Живот на образи. С Любов и Нежност ваем стъпките си, да отбележим пътя за децата. Люлеем ги с космическата музика из нови необяти. Пренасяме ги бавно и щадящо в сетивата си, нагоре. Люлеем ги до просветление. Оставяме ги да вървят в прегръдката ни. Все нагоре. Волни и свободни, да следват ритъма на стъпките си.
	Дишаме. Отмерваме им крачките с космическата мисъл. И радостта, и грешките им вдишваме. Издишваме Любов. Люлеем се в космическия ритъм на една вселена. Всичките.
