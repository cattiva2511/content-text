P>
D>
	На Михаил Малеев
D$

	По челата с изпъкнали вени —
	(благородството всяка посочва),
	от красивия жест вдъхновени, те
	не знаят да правят отсрочка —

	обичта си за утре не пазят, но
	раздават я честно и прямо.
	Те са чужди на гняв и омраза, те
	са просто приятелско рамо…

	В обичта си намират опора, че
	опора на други ще бъдат.
	Те са просто от бъдното хора, те
	са днешната наша присъда.

	Те в душите си носят кристали и
	в природата рядко се срещат, но
	едва ли днес биха признали, че
	животът ги гледа с насмешка.

	Те нехаят — не искат да знаят, от
	това са те даже засмени и такива
	ще бъдат до края — по челата с
	изпъкнали вени…
P$
