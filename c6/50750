P>
	Преситих се от тази блъсканица в
	галопа за изтъркани съблазни.
	От зяпането в чуждата паница, от
	празното на всеки празник.

	От ролите, раздадени набързо в
	театъра с безмилостни суфльори.
	Срамувам се от мъдра възраст, която
	изпълнява смешни роли.

	От вдетиняването ни без детство.
	Отчаях се от слънчевост фалшива.
	От всякакви модерни бедствия,
	затрили истинската перспектива.

	И от трасета чужди ми омръзна.
	От грим, от страх и микрофони.
	Животът на Света ни се изплъзва,
	а никой не понечва да го гони.
P$
