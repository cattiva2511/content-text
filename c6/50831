	Те са богатство на Духа. Съкровищница от най-чисти семена. Невинен цвят, най-нежен кълн на сътворение, нуждаещ се от топлина и светлина. Живее под сърцето ти, в утроба свята, люлееш го със светли мисли, с вяра чиста. Обгръщаш го в божествена прегръдка и го даряваш с чистата любов на Бог. Децата са звезди по небосвода ти. Красивите слънца на Любовта. Кристално светят, без отблясъци и сенки. Децата са Космическият разум, Словото, Енергия на Любовта. Те са вселени, везани от красота. Прелюдии към вечната космична музика, наситени от тишина. Хармония. Децата са космическо богатство. Онаследеност на божествените признаци на архетипа. И проявление на съвършенството. Път към изкуството на сътворението, отвеждащ ни към небесата. Децата са магия. Приказно вълшебство. Небесен дар от сбъднати мечтания на прародители.
	Децата са ни Истината.
