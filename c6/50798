	Расте в Божествения свят и дава плод богато. Добро и зло в едно вървят и сътворяват чудесата. Добро и зло работят заедно по принцип на полярността. Но разделени на Земята, раждат те дуалността. Тогава всичко носи двоен смисъл. Двусмислено е словото. Денят заменя се с нощта, а мрак — от светлина. И те като Адам и Ева, излезлите от Рая, извън Едем са заживели отделени, но стъпки са по пътя ни към Бог.
	Като деца се учим първо да отличаваме добро от зло. Да не воюваме със злото, защото срещу него сме безсилни. В доброто ни е силата, дарена ни от Бог. С доброто можем само да го победим. И Бог ни учи чрез Иисус да не воюваме между добро и зло, да ги съберем в свещен съюз чрез Любовта. С Любов да приласкаем злото, да го смалим до мъничко зърно, което да покълне в житницата на доброто и да даде обилен плод за Райската градина.
	Божественият свят с добро и зло в едно твори. Това е принципът на ин и ян, яйцето на Живота. Две противостоящи сили, които сътворяват светове в хармония. Бог е Любов, обича всичко. С Любов и Мъдрост той превръща несъвършенството в космическа хармония. И всяка грешка е учение. И грешката е вярна. Докато я поправяме се учим на Божественото съвършенство.
	Сега Земята се върти в космическия ритъм на вселената. Светът позна добро и зло и време е да се завърне у Дома.
