	Между добро и зло нов съюз роди се. Да служат заедно на Бог. Да бъдат Неговата воля, да си помагат и да са в космическа хармония. Тъй както е в Божествения свят, по другите вселени, светове и измерения. Любов божествена да има помежду им.
	Поеха всичките с любов да се научат да повдигат човешките души, сърца и умове. Да са космическата мисъл. Да няма страх за утрешния ден. Децата да са сити и щастливи. Родителите им да ги обичат истински, да са добри и справедливи. Да са спокойни, че тя се грижи всеки миг за вечната хармония на световете.
	Ако човекът овладее мисълта си, ако с любов изпълни своето сърце, душата му ще бъде птица, ще полети свободна в други светове. По-чисти, по-красиви и по-светли. Човек с ума си своя свят твори. Тогава ще изчезне и светът, сред който хората живеят днес. Той плод е на изплашената мисъл, илюзия на страховете ни е. Бог е любов, покой и мир. За всички сетива и за душата.
	Съюзът се роди. Ще има мир. И всеки ще повярва в него, ще творим, за да превърнем своя малък свят в частица от божествения рай. А за това е нужно много малко: да се обърнем тихо в себе си, да се вглъбим. Да чуваме гласа на своето сърце и да започнем да подреждаме дома си. Да чистим и ненужния товар да снемем от плещите си. Но да се грижим да не замърсим дома на своите съседи. С любов душата си да пуснем да лети, освободена от оковите. Любов ще пълни чистия ни дом, ще просветлее мисълта ни, ръцете ни добро и радост ще творят за другите и за самите нас. Ще се повдигнем нависоко. И Бог ще ни изпрати светъл лъч, за да ни пази по-натам по пътя ни. Ще сме родените от Бог. И от вселените.
