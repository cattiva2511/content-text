P>
D>
	На Н. Михайлов
D$

	Буйно се втурва
		внезапен вятър,
	втурва се
		с напор,
		с вой,
	повел на бой в небесата
	настръхнал облачен строй.
	Кълбят с,
	кълбят се
		в бухлата грамада
	тъмните облаци
	и тежко бучат;
	надвисват,
	притисват
		младата сграда;
	стихва строежът,
	стихва градът,
	стихва и вятърът —
	в миг стъми
	и като взрив
		небето избухва;
	светкат светкавици,
	гръм гърми —
	дъжд изведнъж
		руква.
	… После
		пак изведнъж
			отшумява,
	блъснал в стените
		последен талаз;
	укротените облаци
		отминават,
	блясва изплакнатото
	небето над нас —
	и пак сме
		по скелите,
			в упорство будно,
	вечно като теб,
		родна земя! —
	Знаем:
	ще отшуми
		всяка трудност,
	както
		поройния дъжд
		отшумя.
P$
