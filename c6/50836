	По пътя на Живота заедно вървим. Жена и мъж, държа те за ръка. Дланта ти е студена. Топля я. И знам, че имаш нужда от прегръдка за вечни времена. В душата ми е топло. Ела и остани завинаги. Ще бъдеш вечната жена. Любимата. Ще бъдеш Ева, както Бог ни сътвори. Ела и остани. С теб пея всяка нота на ватан. И се разбираме без думи. Словото е в песен. Текстът си. А аз кръжа около теб по ноти. Водиш ме. Задаваш ми посоката. Разтварям думите ти в мисъл. Водя те. И насаме оставаме сред тишината. С мен си и не си. Едно сме. Нямаме тела. Душа сме цяла. Бог ни раздели и ни събра по Волята си. Пак сме у Дома. Красиво е. Сега съм Мисълта, а ти си думата. Заедно сме Словото.
