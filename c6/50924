P>
E>
P>
	… Огромен завод…
			завод на живота…
P$
@	Н. Й. Вапцаров
E$

	Диша заводът
		и тътне
	в труд неуморен;
	с него връстник е
			синът ми,
	Всеки комин
		и колона
			и бетонна
	на този завод,
	всички стени
		извисени —
	с пот са споени,
	с моята пот!
	Всеки цех тука
		познал е
	тръпка
		от моите сили;
	мойте очи
		недоспали
	неведнъж са отразили
	залеза пурпурнозлатен,
	гаснещ над скелите бели,
	неведнъж
		пили зората
	пак от високите скели.
	Всичко
		с упорство,
		с мечти
		и бетон
	е построено
	от мене!
	Мое е
		то,
	както са
		мои
		очите,
			с които
	ви гледам сега,
	както е
		моя
		ръката,
	ей тази ръка,
		която
	виждате вий,
	както е
		мое
		сърцето,
		което
	в гърдите ми
		бий.
	Диша, боботи —
			работи
	всеки ден,
		всеки час
	младият
		завод на живота,
	в служба
		на нас.
P$
