P>
	Приведен, вкопчен в гредореда,
	последна летва
	аз кова.
	Отгоре слънцето ме гледа
	и весело следи
	това.

	След някой ден
	ще червенее
	от цигли
	покривът висок,
	с фасади бели
	ще се смее
	завършен
	жилищният блок!

	Не зная
	кой ще го насели,
	кой ще живей тук
	в мирни дни,
	но щом свалим
	ей тези скели,
	очакван час ще прозвъни,
	И още отсега
	за мене ясно е —
	ще влезе
	в блока построен
	голямото човешко щастие
	на утрешния ден!
P$
