P>
D>
	На Д. Ленков
D$

	Вали.
	Насядали сме в малката барака,
	опрели гърбове един о друг.
	Дъждът по ламаринения покрив трака,
	а тук е сухо,
	хубаво е тук!
	Смъдят ни насълзените очи —
	лютив цигарен дим ги дразни.
	Ни смях.
	Ни шум.
	Невесело мълчим.
	За нищо никой вън не би излязъл.
	Врата скръцва,
	бързо се отваря
	и лудо вътре втурва се Марин:
	— Другари! Скоро ставайте, другари!
	Вода нахлува в корпус 3! —
	Настанахме ний,
	но се колебаем.
	Отзад си зашушукаха едни.
	Навъсил вежди, всеки се старае
	да скрие поглед някъде встрани.
	— Ей, баби ли сте вий?
	Защо стоите?
	Така ли ще строим града? —
	извика комунистът бай Димитър
	и се затичва пръв навън в дъжда.
	Поглеждаме се.
	Трепваме сконфузено.
	Защо стоим?
	Нима пак ще се мре? —
	Миг само,
	и каскетите нахлузили,
	след него ний се впускаме напред.
	Надбягали и вятъра настръхнал
	под ледните камшици на дъжда —
	при корпуса пристигаме задъхани,
	затъваме до глезени в калта,
	над коленете крачоли запрятаме
	из мътния порой
	пред корпус 3 —
	и срещу напора му почваме борбата
	с лопатки,
	с кирки
	и с ръце дори.
	Минута, две —
	водата е отбита!
	— Към цеха!
	Трябва да се отводни! —
	Към него с кофи тръгваме
	решително
	и пак пред нас е бай Димитър,
	той пак е първи,
		погледни!
P$
