P>
E>
	„Красною кистью Рябина зажглась.
	Падали листья.
	Я родилась…“
@	Марина Цветаева
E$
D>
	На Димитър Милов
D$

	Над дола мочурлив и блатист,
	край високата остра тръстика
	пронизително-поривист — само
	вятърът тук е владика.

	Горе, в сивия облак смолист
	гази слънчицето бледолико.
	Изведнъж на плода й лъчист
	звънва ярко-червеният кикот —

	над снега, като въздуха чист,
	спира поглед и мами, и вика.
	Искам на белоснежния лист
	моя стих да звънти, чурулика,

	и пред теб да пламти и да блика —
	нежна сочна тръпчива офика.
	Ленинградска област
P$
