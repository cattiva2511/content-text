P>
	Непознат мой потомък,
		за теб мисля
			аз,
	в труд загрижен за теб
		и за твоето време.
	И желая
		като наследство
			от нас
	мъжеството на
		нашите дни
			да приемеш!
	Ако някога
		в труден час
			ти изневери то,
	ако твойта ръка
		за трудови битки
			отпадне
	и в гърдите
		сърцето не бий упорито —
	ела тук!
	Погледни
		корпусите грамадни,
	построени
		на това мъжество
			от ръката!
	В заводските кули,
		от метал неръждаем,
	виж на нашите дни
		висотата,
	атакуваща
		на небесата безкрая!
	Не кръв,
		а хала
			ще букне
				в твоите жили,
	свежа сила
		отново
			в теб
				ще заблика. —
	Туй, което
		за теб
			ний сме строили,
	век след век
		то
		на труд
		неуморно ще вика!
P$
