P>
E>
	Вдъхновено от „Моята песен“ на Елисавета Багряна
E$

	Вземи ме, лодкарю, в своята ладия лека.
	Не питам къде ще ни свари зората, оранжево-мека?

	И колко посоки
	ще сменяме, търсейки пристан?
	Във тебе е чистият извор и друго не мога да искам!

	Весла ще ми бъдат ръцете през морските трели.
	Косите — платна кадифени и златни, космически смели.

	С очи ще те топля и с рокля в перца нежноцветни.
	От резен луна ще нареждам трапеза. Звезди ще ни светят.

	Ти, само вземи ме, сега. Не задавай въпроси…
	Мигът е единствен, когато възторг и знамение носи!
P$
