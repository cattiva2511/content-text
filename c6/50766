P>
	Хора, не затваряйте читалищата!
	Тях затваря ги безумна власт.
	Те са островчетата, свърталищата
	на изкуството у нас.

	Хора, не затваряйте читалищата!
	Зарежете мерките, страха!
	Те са пръснати из по кварталищата,
	но са храмовете на Духа.

	Хора, не затваряйте читалищата!
	Те спасяват нашите деца!
	Нашите читалища запалища са —
	те запалват нашите сърца!

	Хора, не затваряйте читалищата!
	Те са пулс на нашия възход!
	Те са броня, те са уникалищата,
	съхранили нашия народ!

	Хора, не затваряйте читалищата!
	Те са слънце, светлина, зора.
	Няма полза от материалищата,
	ако в тях не заблести искра…
P$
