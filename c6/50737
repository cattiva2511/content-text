P>
	Ти си младият майстор зидар на
	живота в държавата влязъл,
	безвъзвратно приятно белязан
	между хората — с божия дар.

	Господарят е адски добър, той
	предлага награда голяма!
	И с теслата по силния камък удряш,
	удряш… Жестоко! До смърт!

	Под ръцете ти расне дворец…
	Ще достигнеш ли крехката мъдрост,
	че талантът е твойта присъда —
	твоят лаврово-трънен венец?

	Колко планове беше скроил — да
	иззидаш, каквото ще зидаш, после в
	друга държава да идеш… Ала после ти
	дават пари!

	Виж, това е награда! Вземи я!
	Ти отказваш подобна нелепост.
	И те хвърлят в красивата крепост,
	построена от тебе самия.
P$
