	Роди се дъщеря ни. Тъй красива е. Очите й са твоите. Душата й е песен, литнала високо над света да подари сърцето си на хората. Красива е. На Бог е дъщеря. Ти я дари с най-нежната целувка на баща и я изпрати да се учи. Трептим в едно и като ангели я следваме невидими. Изпращаме й сладки дарове по пътя, за да е щастлива. Силна е. Обича да сънува звездни сънища. Говори ясно и разумно. Като тебе. Мила е.
	Ще продължи традицията да е вечна. Рисува с думи, с нотите по пръстите си. Музика е. Тихо я сънуваш и спомняш си, когато я заченахме. Беше светъл, нарисува я в съня си.
