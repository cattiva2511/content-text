	Невидим за материята е. Живее в нея, обгръща я с Духа в Живот. Духът я оживява, прави я божествена, изгражда връзката й с Бог. Невидимият свят е видим, но отвътре. Живее в тебе, ражда те и с теб твори вселената красиво. Говорите си в тишина и казва всичко. Разказва ти за Бог, за съществата, живеещи из другите вселени, за рая и за небесата, и за Христос и за светиите. Задаваш своите въпроси, той ти отговаря. Следи да има мир в душата ти, за да дочуваш Словото, да го предаваш на земята. Невидимият свят невидимо говори. Шепти любовно в сетивата ти. Там цветовете са изящно нежни, там е божественото царство. Рисува ти копринени картини, сияе в мека светлина, ухае на невидимия аромат на Любовта. Изпълва те с покой и мъдрост. Синът си там. И имаш мисия за пътя си…
	Там си голям и малък едновременно. Дете и възрастен, мъдрец и младенец. Сияеш в светлосиня светлина, ако си син, и в нежнорозова, ако си дъщеря. Когато се завърнеш у Дома, сияеш в двете заедно с Любимата. Тогава си и фалос, и утроба. Благоутробие на Бог си. Зачеваш в себе си Живота с Мисъл, раждаш го духовно и той в материя се проявява. Става видим.
	В Дървото на Живота всеки има смисъл. ЕдинЕние. Ражда се Животът.
	Дървото на познанието ражда Бог.
