P>
	Черна и бяла, сълза до сълза —
	плач от очите на Рила!
	Тръгвам на дълъг път, често пълзя.
	Но любовта дава сили.

	Места, Марица щом тръгнат на юг,
	тичам на север, към Дунав — седем
	земи е преминал дотук само за да ме
	целуне.

	Няма да стигна до него за час, как ли
	ще мина Балкана?
	Ала пристигна ли — зная си аз,
	тутакси ще му пристана.

	Мъка размъти и мойте води, ала
	коритото — здраво.
	Щом ме прегърне той и приюти
	всичкото зло ще забравя.

	Кътам за него вълшебни слова, ще
	ни е топло и светло!
	Чудо голямо, че подир това ще се
	изгубя в морето!
P$
