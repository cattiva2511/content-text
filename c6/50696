P>
	… прозорецът на малката ми стая е винаги отворен към света. Облегнат на
	перваза, си мечтая — или пък светла книжица чета.
	На гълъба троша коричка хлебец, за кучето е снощното кюфте.
	След залеза на витошкия хребет нарамих кротко пътя към стоте.
	Е, не натрупах три торби жълтици, без тях ми е по-хубаво така. Живея в
	сговор с хорица и птици — и свидна ми е всяка живинка.

	Те, моите желания, са скромни, на първо място — да не сторя зло.
	Да приютя нещастния бездомник, бохча да му постеля — и легло. Съгледа ли
	ме просякът пред храма, и сетното си левче да му дам.
	С аверите да сръбнем двеста грама, че писна ми да пия вечно сам. Човече, в
	миг на радост или горест вдигни очи от тъпия дисплей? Поспреш ли се под моя
	бял прозорец, аз тихичко ще ти река: — Здравей!
P$
