P>
	Телефонът иззвъня — тежък инцидент.
	Пак човешка небрежност — превишен лимит.
	Наша рожба. С любов заченат експеримент.
	Раждането беше трудно — бяхме екип.

	Първо — обясненията чух.
	После — протоколът сух:
	Пукната _Глава_.
	Две счупени _Ребра_.
	Наранено _Тяло_.
	Деформирано _Коляно_.
	И температурата висока,
	а налягането ниско — от шока.

	Комисията реши — умора на материята.
	Частите в машината сменихме с нови.
	Включихме резервно… На батерия.
	Но сънят ми други спомен трови:

	Беше на ръба. Умора на материята.
	И надежда и мрак — борят се контрасти.
	Днес повтаря глас от _Онова преддверие_:
	Сине! Има ли за мен резервни части?
P$
