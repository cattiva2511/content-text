P>
	В гняв и жалба
		клокочат гърдите задъхани
	и тежи на езика ти
		дума неказана.
	На живота в долапа
		се ширнали
			плъхове,
	заменили
		с високите звания
			разума…
	С мръсни пръсти
		мерзавец
			в душата ти рови
	и скверни това в тебе,
		що пей
			и гори.
	Да даде за стотинка
		честта си
			готов е —
	защо не?
		— заменил би той
			тор
				за пари…
	И смърди тази чест…
	Денят стана
		задушен;
	вонят гнили души
			и коварство,
				и кал…
	Слушаш този глас,
		който не искаш да слушаш
	идва този,
		когото не си позовал!
	Набий с вятър устата си,
		мозъка —
			с глупост,
	че виж! —
		оня там
			в джоба си
			камък държи
	и се готви
		главата ти
			с него да счупи,
	щом не бъде покорна
		пред гнусни лъжи…
	А има път!
	Има истини!
	Има надежди!
	Те те мамят
		и чакат,
			и викат: —
				тръгни!
	Но със стиснати зъби
		и свъсени вежди,
	ти си още
		тук —
			в душните облачни дни. —
	Колко трудно е
		в нашия век
	да бъдеш
		честен човек!
P$
