P>
	Как да я нарисувам —
	моята планина,
	как да изразя обичта и признателността
	си
	към нея,
	мъдрия извор на светлина и спокойствие,
	която ми дава всичко от себе си,
	за да мога по нещо
	да приличам на нея.
	В ръста и смисъла,
	който има тя за хората.
	Как да й благодаря за всяко изкачване,
	без което нямаше да съм същият,
	за всяко слизане, понякога стръмно,
	понякога болезнено неприятно,
	без което нямаше да намеря себе си.
	Как да й благодаря, че ми позволи
	да я открия
	и да поема по тези красиви пътеки,
	които ме водят
	повече към нея — повече към мене самия.
P$
