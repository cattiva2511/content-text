P>
	По пътя си приказвахме приятно…
	Но вече стигнахме до твоя дом —
	там разговорът стихна и внезапно
	с ръката си ме хвана мълчешком…

	Прошепна ми загадъчно и странно:
	„Къде е ключът — хайде, отгатни!…“
	Луната се усмихваше потайно
	и светеше над твоите гърди…

	Аз тихо те целунах и отвърнах,
	че имам ключ за тайната врата…
	Така отворихме в нощта безсънна
	вълшебната врата на любовта…
P$
