P>
	много далеч от мен се случва
	всичко, което ме вълнува:
	изгрява слънце и слънцето се скрива зад
	планините
	които не мога да видя отвъд хоризонтите
	приливи напират към брега
	и отнасят пясък и миди по пътя си назад
	към океани, които не чувам
	докосва се вятърът по кожата на зелени,
	свободни треви
	и танцува със тях в прегръдката лека на
	въздуха,
	която отдавна не гали леко и мен
	някъде много далеч
	аз оставам от всичко това
	и нищо не мога от този свят
	вече да си избера
	защото ме няма във него
	дори на шега…
	нероден си отивам
	и не махам за сбогом
	и не казвам довиждане
	не изпращам
	прощална целувка
	на нищо и никого
	някъде много далеч
	остава без мен
	много далеч…
	много без мен…
	много.
P$
