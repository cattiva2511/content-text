P>
	С Училището мило се разделяме.
	Усмихва ни се ведро пролетта…
	Дойдохме — малки, плахи, неуверени.
	Но вече сме с разперени крила…
		Учителко добра, не ни оставяйте!…
		Растяхме тук — с уроци и игри.
		Лудувахме, споделяхме си тайните.
		И станахме приятели, нали?…
	Сега стоим, облечени тържествено.
	С тъга и с благодарствени цветя…
	Пред нас блещука лятото божествено.
	И ние ще блестим като слънца.
		Навярно след раздялата е срещата —
		с простори свежи, с нови светове…
		И нека да живее в нас надеждата,
		че път към красотите ни зове!…
	Да бъде топло, радостно в очите ни!
	Да пазим светлодетските искри!…
	Довиждане, Училище, Учители!
	Довиждане, Приятели добри!…
P$
	(Вариант на стихотворението, включено в читанката за I клас на издателство „Булвест 2000“).
