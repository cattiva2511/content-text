P>
	Изпитвам себе си.
	За отличен.
	Кога забравих какво е
	да препускаш надолу със капките
	дъжд
	да се смееш отскачайки
	от заоблените повърхности
	на чадърите
	с тихо потропване
	да блестиш,
	когато те поема отново земята
	теб, блясък вода под
	дъгата на слънцето.
	Изпитвам себе си.
	За отличен.
	Кога забравих какво е
	да си листо, полюшвано
	от вятъра,
	зелено и дишащо…
	Да растеш под музиката
	на дървесните сокове,
	да пречистваш кръвта
	на планетата
	ти, приют за
	кандидат-пеперуди.

	Няма да си пиша отличен.
	Забравил съм всичко — даже и датите.
P$
