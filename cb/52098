P>
	Ние пак ще се погледнем — както някога.
	Ние пак ще си прошепнем — както някога. 
	Ние пак ще се целунем — както някога.
	Ние пак ще сме безумни — както някога.

	Но дали ще се открием — както някога?
	И дали ще бъдем ние — както някога?
	И дали ще сме щастливи — както някога?
	И дали ще бъдем живи — както някога?

	Към безкрая ще погледнем — както никога…
	И с любов ще си прошепнем — както никога…
	И навярно пак ще бъдем — както никога…
	Двама в оня свят отвъден — както никога…
P$
