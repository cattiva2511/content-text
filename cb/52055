P>
	Както грее Слънце благотворно в небесата,
	нека да са щедри, топли, слънчеви децата!…
	Както скъпоценен мед събрали са пчелите,
	тъй да си събирате храната и парите!…

	Колкото са белите, красивите снежинки,
	нека да си имате по толкова стотинки!…
	Колкото са чудните звездици в небесата,
	толкова искрици да блещукат и в сърцата!…

	Колкото са наредени стоки на пазара,
	нека има толкова любов, надежда, вяра!…
	Колкото са дневните секунди за реклама,
	толкова години да са живи татко, мама!…

	Колкото неволи на Земята ни се раждат,
	толкова приятелски ръце да ви обграждат!
	Както са цветята росни, свежи и красиви,
	нека сте усмихнати, свободни, обичливи!…
P$
