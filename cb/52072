P>
	Деца-усмивки, мили, умни…
	Ех, някои са грешнодумни…

	— Дечица, напишете „клон“!
	Зорница бързо писа: „кон“.

	— Деца, сега пишете: „трънка“!
	Делян разбрал е грешно: „дрънка“.

	— А как се справихте с „творба“?
	Написа Монито: „торба“.

	— Наред е думичката „птица“.
	Но Веселка сгрешила: „пица“.

	— Внимавайте със „самота“!
	Асен написа: „срамота“.

	— Деца, сега пишете: „пътен“!
	А Крисито написа: „мътен“.

	— Дали се справихте с „гора“?
	Написал е Стоян: „кора“…

	— Накрая ще завършим с „чушка“.
	А Душка пък написа: „пушка“…
@@	май — юли 2016 г.
P$
