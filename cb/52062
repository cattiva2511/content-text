P>
	Дете мечтало — с мисли бистри, живи —
	да бъдат всички радостни, щастливи…

	То виждало — игри и състезания
	пораждат злоба, страхове, страдания…

	Завиждат, спорят, плачат победените.
	Спечелилите са преуморени…

	Детето казало на госпожата:
	„Госпожо, искам да ви дам задача! —

	Да ни предлагате игри, в които
	да чувства всеки, че е победител.

	И никой да не пада, да не страда…
	За всички ни да има по награда.

	Задружно да положим ум и сили,
	за да живеем щедро в Добромирия!“…
P$
