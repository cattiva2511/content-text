P>
	Дали, дете, крилато мислиш ти? —
	Земята откога ли се върти?…

	Дали залязва Слънцето за всички?…
	А страдат ли животни и тревички?

	Дали звездите през деня си спят?
	Дали заради нас вали дъждът?

	Моретата дали се уморяват?
	Дали скалите стари остаряват?

	Дали и колко глупостта тежи?
	Не може ли животът без лъжи?

	Дали за нас пчеличките работят?
	По-скъп ли е от здравето имотът?

	Дали и как измерва се умът?
	Къде ли е на вятъра домът?

	Дали и колко струва честността?…
	Мислете, умно питайте, деца!…
@@	27 юни 2016 г.
P$
