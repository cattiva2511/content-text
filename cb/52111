P>
	Спря ме стара циганка
	някога на хълма…
	Тя с очи проникна
	в участта ми скръбна.
		„Имаш дарба чудна
		и добра душа…
		Ала си загубил
		сякаш любовта…“
	Тъжно я попитах аз:
	„Кой ме е зачернил —
	майка ми проклинаща,
	завист ли неверна?“
		„Ти си тъй орисан
		от живота зъл —
		ех, добро не вижда,
		който е добър…“
	„Предскажи ми, циганко,
	бъдещето тайно —
	някога ще видя ли
	любовта сияйна?“
		„Погледни в душата си,
		чуй я как трепти! —
		Любовта най-свята
		там с надежда спи…“
P$
