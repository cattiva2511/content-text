P>
	Когато някой ден ти стане тъжно, ми пиши!
	И нищо, че сме с теб осъдените две души…

	И нищо, че в нощта изгубените дни тежат.
	И нищо, че назад за влюбените няма път…

	Когато някой ден ти стане тъжно, ми пиши!
	И мисълта за мен навярно ще те утеши…

	И нищо, че преди ни вдъхна сили любовта —
	помаха ни за миг, усмихна се и отлетя…

	За мене си спомни, пречистена от тиха скръб —
	и твоите сълзи по листа бял ще заискрят…

	Когато някой ден ти стане тъжно, ми пиши!
	И нищо, че над мен земята черна ще тежи…
P$
