P>
	Децата се радват, вълнуват,
	че детските книги празнуват.
	Очите, лицата им светят —
	че днес им гостува поетът…

	С любезни слова госпожата
	посреща твореца приятен.
	Със стихове той се представя.
	Душата си топло раздава…

	А умни деца, свежолики,
	го питат: „Как раждат се книги?“…
	„Къде?“… „Колко?“… „Трудно?“… „Кога ли?“…
	Творбите дали преживял е…

	И празничен дух, светлочуден,
	сияе… Животът е буден!…
	А гостът стои пред въпроса:
	дали е пристигнал от Космоса…
@@	25 май 2016 г.
P$
