P>
	Деца, аз имах детство скромно, цветно.
	Природно. Радостно. Безинтернетно…

	Общувах волно с хора, книги, птици.
	Мечтаех за неща прекрасни, чисти…

	Стараех се добри дела да върша.
	И истината, правдата да търся.

	Да бъдеш доброделец — не е лесно.
	Но е достойно, благородно, честно…

	Деца, за да живее Светлината,
	светлейте! И избягвайте лъжата!…

	Растете — здрави, бодри, отзивчиви,
	човечни, истински, добролюбиви!…
@@	април — юли 2016 г.
P$
