P>
	Нас ни срещна любовта,
	сбра ни под един чадър…
	Ти ми даде топлота
	в тоя свят жесток и зъл…
		Милвам твоето лице
		с нежна топлина…
		Ах, защо ли Бог те взе
		в черната земя!…
	Ти създаде тоя дом
	и нощта превърна в ден.
	Ти ми беше тих подслон,
	хляб и слънце бе за мен…
		Милвам твоите ръце
		с още топлина…
		Ох, защо ли Бог те взе
		в черната земя?…
	С топла обич ти дари
	двете ни деца-слънца. —
	В тях са нашите мечти…
	В тях живее любовта…
		Но е черен този ден —
		няма топлина…
		Нека вземе Бог и мен
		в черната земя!…
P$
