P>
	Слънчевото зайче от стъклата
	влезе в моя дом и заигра.
	Стана като в приказките златна
	мойта синеока дъщеря.

	Тя повдигна поглед от урока,
	плесна с длани, звънко се засмя.
	В този миг
	през хладния монокъл
	ти се взираш, мистър, у дома.

	Ти се мръщиш.
	Дразни светлината.
	На английски ти ръмжиш: „Мълчи!“
	Зная — друго виждат през стъклата
	свитите от слънцето очи.

	Виждат мрак.
	Тъмнее като яма
	моя черен изоставен дом…
	В чумна треска вика дъщеря ми,
	зайчето си вика плачешком.

	То не скача вече.
	Твоят изстрел
	ослепил е къщните стъкла.
	Не!
	Назад!
		Не ще убиеш, мистър,
	зайчето на мойта дъщеря!

	Слънцето по къдрите й пазят
	милиони като мен бащи.
	Не посмявай!
	Тяхната омраза
	моята любов ще защити!
P$
