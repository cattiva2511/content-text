P>
	Ела от полетата, татко, имаме поща от Пийт!
	Излез пред вратника, майко, писмо от скъп.пя ти син!

	Уви, сега е есен,
		уви, когато дървесата по-масленозелени са, по-жълти,
	по-червени и когато и селата край Охайо са студени
		и спокойни със листа, трептящи вън умерения вятър,
	когато ябълките зреят, увиснали в овощните градини
		и гроздовете виснат в сплитащите се лози
	(усети ли дъха на гроздето в асмата? Усети ли уханието
		на овеса. в който напоследък се събираха
	с жужение пчели?), уви, над всичко туй спокойно е небето,
		така прозрачно е подир дъжда с чудесни облаци по него,
	под него също тъй е всичко много тихо, всичко жизнено е
		и е всичко красота, а фермата, тя също процъфтява.

	Там във полето всичко процъфтява,
	от полето, татко, се върни на призива на дъщеря си,
	ела на входа, майко, при самия вратник.

	По-скоро отколкото й позволяват силите тя бърза,
		има нещо заплашително, краката й треперят,
	не спира да се среши или да оправи свойта кърпа тя.

	Бързо отворете илика,
		туй не е неговият почерк, името му е обаче долу.
	О, чужда някаква ръка е писала за милия ни син,
		о, поразена майчина душа! Под погледа й всичко плува,
	черни блясъци, тя схваща само главните слова
		и късове от изречения, ранен в гърдите от куршум
	във схватка с кавалерия, отнесен в болница,
		понастоящем зле, но скоро ще се подобри…

	О, днес за мен е само този образ
		сред благодатния, заможния Охайо, с всичките му
	градове и ферми, тоз образ болно бял в лицето,
		с неясни мисли във главата и съвсем отпаднал…

	„Недей така тъгува, мила майко — едва порасналата дъщеря
		говори тъй през своите хълцукания, а малките сестричета
	се скупчват покрай нея неми и уплашени, — виж, мила майчице,
		писмото казва, че във късо време Пийт ще бъде по-добре!“

	Ах, бедното момче, той няма никога да бъде по-добре
		(а може би той няма нужда да е по-добре, тоз смел
	и простодушен момък), защото додето те стоят на прага,
		той е вече мъртъв, едничкият им син е мъртъв.

	Но майката, тя има нужда да е по-добре.
		Тя с тънките си форми е облечена във черно,
	не се докосва до храната денем, нощем спи нащрек
		и често се пробужда, а посреднощ е будна,
	плаче и скърби с дълбока скръб — да би могла
		да се оттегли без да видят, мълчаливо да избяга
	от живота и да се оттегли, да тръгне подир него,
		да го търси и да бъде с милия си мъртъв син.
P$
