P>
	Родино моя, с твоя дъх аз дишам,
	със твойта сила силен съм и аз.
	Как бих посмял стиха си да допиша,
	ако не чувам в него твоя глас?

	Как бих копал в забоя тежка руда
	и корпуса под леден дъжд ковал,
	ако не беше в слабия ми удар
	и твоят удар силата си влял?

	Ти свойта власт и свойта мъдрост даде
	на мен, обикновения човек.

	И аз раста.
	И ставам аз грамаден,
	по-як от всички твои върхове.
	И аз раста.
	Високо се възимам.
	Пращят от сила моите плещи.
	И аз раста.
	Защото теб те има,
	защото в теб съм аз
	и в мен си ти.
	Но ако в бой
	пред вражата верига
	сваля ръка
	и кажа думи зли,
	със силата, с която ме издигаш,
	родино моя,
	ти ме повали!
P$
