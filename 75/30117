	Когато светът бил млад, група тлинкити излезли на риболов със своите лодки в Залива на скаридите. Внезапно станало толкова тъмно, че рибарите не могли да намерят нито брега, нито изхода на залива към далечното си село. Тогава дочули странен, див вик на гмурец* недалеч от лодките си. Загребали бързо по посока на гласа. Скоро забелязали едър гмурец, който бавно плувал току пред самите лодки. Решили да последват птицата.
	[* Гмурец — едра птица с черен цвят на бели ивици, разпространена в Актическата зона на северното полукълбо; известна със способността си да се гмурка и със среднощните си писъци. — Б.пр.]
	На моменти не можели дори да различат белите очертания на птицата в тъмнината, но непрекъснато дочували подсвиркващите викове. Дълго време се носили след устремената напред птица. Накрая изплували от мрака на слънчевата светлина извън залива, където били като пленници.
	Оттогава насам гмурецът служи за крест на тези тлинкити и техните потомци.
