P>
	За някои кое какво е?
	Ще ти разкажа, чедо мое.

	За футболистите на двора
	врата е нашият прозорец.

	За Христо — рисувач старателен,
	стената лист е рисувателен.

	За този, който е страхлив,
	е котаракът тигър див.

	За Крум колиба индианска
	е мамината рокля ланска.

	За мъничкото му братле
	е пръстът — захарно петле.

	За Нонко новата ограда
	е крепост — с камък я напада.

	За мързеливите
	труда
	е най-голямата беда!
P$
