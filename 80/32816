P>
	Всеки своя работа си има.
	Тръгнаха на работа петима.

	Трифон взе трион, тесла, ренде
	и в един леярен цех дойде.

	С книги и тетрадки тръгна Лалка
	болни да преглежда със слушалка.

	А с моряшка шапка на главата
	реже Ради борове в гората.

	Затова пък с куче, с ловна пушка
	в лодка по вълни човек се люшка.

	Друг на кръстопът изпъчил гръд,
	с гира на колите дава път…

	Всеки своя работа си има.
	Тръгнаха на работа петима.

	Но дали не са се заблудили?
	Упъти ги ти, другарю мили.

	Помогни им. Умен си, нали?
	Кой какъв е — сам определи.
P$
