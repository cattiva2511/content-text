P>
	Към училището крачи с татко
	пъргавият първокласник Радко.

	В камион отправя зорко взор:
	— Аз ще стана, татенце, шофьор!

	В строй вървят войници.
	Радко в миг:
	— Татко, искам да съм смел войник!

	Спира Радко пред една витрина:
	— Продавач ще стана в магазина!

	Самолет бръмчи в небето.
	Ето —
	иска там летец да е момчето!

	А бащата радостно го гали.
	Гледа го усмихнато: — Така ли?

	Аз пък искам, сине яснолик,
	да си ми отличен ученик!
P$
