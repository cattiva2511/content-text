P>
	Работлив е наш Величко,
	пъргаво дете е той.
	Наш Величко може всичко —
	той не знае миг застой!

	Сам се мие и облича,
	сам си слага да яде.
	Ту играта го увлича,
	ту на коте хляб даде.

	Ето — здание високо
	с кубчетата си строи —
	майсторчето синеоко
	от труда не се бои.

	Кубчетата на вагони
	бързо стават след това.
	кой Величко ще догони,
	той пътува за Москва!

	Но омръзва на момчето
	да пътува с влак навред.
	За да литне по небето —
	реже блок за самолет.

	Взима после тенекета,
	чука-чука, виж го ти:
	майстори си и ракета —
	до Луната ще лети!…

	Работлив е наш Величко,
	пъргаво дете е той!
	Наш Величко може всичко —
	той ще израсте герой!
P$
