P>
	Три деца в една градинка
	Галя,
	Веселин
	и Тинка —
	водят разговор, ала
	с тин-ти-ри
	и с тра-ла-ла,

	— Тра-ла-ла,
	ще дойде мама
	и ще си отидем двама.

	— Аз пък, тин-ти-ри,
	ще ядна
	вкъщи торта шоколадна.

	— Тра-ла-ла —
	подскача Галя, —
	мога да ви се похваля:
	купиха ми нова кукла,
	с рокля синя,
	с руса букла.

	— А на мене —
	тин-ти-ри,
	подариха три дори!

	Три деца си тананикат,
	разговарят,
	чуруликат.
	С тин-ти-ри
	говорят, скачат,
	с тра-ла-ла
	ги свари здрачът.
P$
