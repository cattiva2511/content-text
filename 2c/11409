P>
	Гълъбите гукат
	в близката гора
	По тревата падат
	сребърни пера.
	Мене ми е леко
	като никой път —
	чувствам се ефирен,
	чувствам се
	без плът.

	През елите бликат
	слънчеви лъчи.
	Ще затворя свойте
	блеснали очи,
	но пак ще усетя
	с чудна яснота
	как ще ме целуне
	топло пролетта.

	Волно във простора птиците летят.
	Пеят и извиват серпантинен път.
	В песента познавам химна вдъхновен,
	с който ще посрещнем утрешния ден.
P$
