P>
	Докато не отвърнеш ти поглед в самотно съмнение,
	не разтръгнеш тъгата на пояса девственобял —
	за да видиш жената, която с гърди уморени е
	— в огледалото — голите вопли на плътска печал…

	В него ще замина с пустинна печал към уморите —
	по реките стъмени, там долу, към нови страни;
	връх платното ми — гербът трагичен на конквистадорите:
	Черен Лебед с гърди разтопени в горящи вълни.
	И ще мина гори — в тях разсеяни диви селения,
	с първобитна утеха и скръб — а по тъмния бряг
	голобедри дивачки, с очи уморени в копнение,
	ще следят на безумната яхта възторжния бяг.

	А високо над сини лавини и тягостни глетчери
	тъмний страх на преклонни вулкани ще грей без првет;
	и тревата повяхнала на безприютните вечери
	в мойте погледи горко ще гасне — без зов, без завет.
	Пламват рози пред нас и звезди в този час сред талазите:
	всеки сън ще съзре обещания бял Ханаан!
	всяка злобна любов, любовта, съчетана с омразата,
	ще разлюшка на свойте цимбали възторга засмян.

	Аз прозирам — утеха в душата ми буйно разлистена
	и страна без страдание — там! — под спокойна зора,
	дето няма ни зло, ни добро, ни лъжа, нито истина —
	само проста душа, проста радост и проста игра.

	— — — —

	И след много усмивки — разгатнал скръбта на миражите —
	аз ви питам: — подайте! подайте ми ясний потир!
	— О картини без плът на жена, дали вий ще ми кажете
	думи тайни на утеха и радостен мир? — —
P$
