P>
	Огромен град със звезден покрив
	и електрически слънца,
	открил вратите си широко
	за хилядите си деца.

	Във теб гори, във теб се ражда
	стремежа на един народ.
	Ив всеки камък, в всяка сграда
	възхожда бодро нов живот.

	Ти сбираш хиляди копнежи
	в бетоненото си сърце;
	съгрей ги, приласкай ги нежно,
	обвий ги с своите ръце!

	Пулсирай и напирай здраво
	потискащите брегове!
	Във всяка длан трепти корава,
	желязна воля за прогрес.
	Огромен град, бетонен град,
	с едно бетонено сърце!
	Като живота — вечно млад,
	с протегнати напред ръце.
P$
