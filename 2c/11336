	Господин Арк се качва по непозната стълба. Той знае 3 ч. сл. пл.; госпожа Барк; дом №17; но кой етаж?
	Непознат господин слиза отгоре по стълбата: господин Барк.
	Господин Арк: Извинете — моля ви се, — тук ли живее семейство Барк?
	Господин Барк (не отговаря) изважда револвер и застрелва господин Арк.
	Господин Арк се търкулва надолу по стълбата — до първото стъпало — и изчезва.
	Господин Барк остава неподвижен горе на стълбата и гледа с недоумение димящото дуло на револвера.
	Странно.
	Пълно спокойствие в цялата къща. Никое разтревожено лице не се показва от съседните врати на етажите. Никой не идва отвън.
	Минават пет минути. Никаква полиция на мястото на убийството.
	Господин Барк слиза надолу по стълбата. Никакъв труп.
	Вън улицата гърми без смущение своя равномерен шум от кола, автомобили, трамваи и викове на продавачи.
	Завесата пада.
	Господин Арк влюбено целува ръцете на усмихнатата госпожа Барк.
