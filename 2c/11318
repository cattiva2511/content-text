P>
	— Борко, дай оназ лопата.
	— Мамичко, защо?
	— Да разровим тук земята.
	— Мамичко, защо?

	— Тук ще посадим череша.
	— Мамичко, защо?
	— После ще ядеш череши.
	— Мамичко, защо?

	— Туй дръвче череши дава.
	— Мамичко, защо?
	— Их — пък… Как да ти разправя?
	Всеки знай защо.

	Иде малката Бърборка
	— Мамичко, нали
	по съм умна аз от Борка,
	мамичко, кажи!

	Мамичко, нали е Борко
	глупав кат теле?
	Аз броя до двайсет вече
	и знам а, б, в!

	— Их, таз малката Бърборка,
	Бър-бър… няма край.
	Остави на мира Борка!
	Все тя много знай.

	След неделя ще пристигне
	чичо ви Васил
	и на вас какво ли, мислиш,
	той би подарил?

	Заключалки за устата.
P$
