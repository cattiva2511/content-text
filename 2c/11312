P>
E>
	Откога си се, моме, покалугерила…
E$

	Като утеха лишна само
	— сред трезвена планинска шир —
	обсажда черен манастир
	днес хубостта ти с кръст и камък…

	(„Безимен камък в мъртва шир.“)

	Оплакват вечерни камбани
	на твойта младост мъртвий сън;
	кого зове — зов: жаден звън —
	във твойта гръд от страст наляна…

	(„Последен без пробуда сън.“)

	Но ти под расото си гола
	— и вътре в тебе зноен пръст
	те тласка към любов — накръст
	вселената с копнеж пробола…

	(„Над мене шепа черна пръст.“)
P$
