P>
	Дълбоко, дълбоко в морето,
	под сините морски вълни,
	там, дето
	на всички страни
	цъфтят чудновати цветя —
	живее там морският дядо
	със своята внучка — момиченце младо —
	с опашка на риба, със златна уста.
	И сутрин, когато изгрява
	червеното слънце и пак засияй —
	тогава
	закусват те двамата с чай,
	но не от Китай,
	а чай от подморски цветя;
	закусват те с чай
	и с бели подморски звезди
	дълбоко под сините морски води.

	Край тяхната маса минава
	златопереста рибка и ги поздравява:
	„Добрутро-добрутро!“, повтаря им тя —
	златопереста рибка с червени крилца…
	Засега, стига толкоз, деца,
	а друг път повече ще ви разправя.
P$
