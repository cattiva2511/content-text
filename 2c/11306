P>
	Над пъстрий водовърт от нощни светлини
	жълти, фенери, дим — простира се нощта,
	прозирна и самотна, и на висини
	с тайнствени ръце, високо над света,
	като свещен съсъд, издига в самота
	на „Свети Павел“ тъмнозеления купол.

	Заплетени от век в стъкла и дим, и лампи —
				скитат
	безсънните тълпи на вавилоновия град:
	и стенят; ала кой ще чуй какво те питат?
	и ще чуят ли те сами — любимите от нас —
	глас от всевишна песен?

	Аз виждам ви очите, всички вас
	ви знам, но там, но там:
	кой устни ще отвори, кой ще отвори:
	„Не, аз не знам, не знам!“
	А свети Павел ням,
	с един надменен жест отдръпва се назад
	зад непрогледните завеси на среднощний здрач,
	като че някъде в пожарен блян унесен.

	Тъй скитат, цяла нощ — под огън — тълпите с
				непрестанен плач.
P$
