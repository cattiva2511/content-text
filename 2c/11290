P>
	Мъртвешки зелена, сломена лежи
	луната над белия праг.
	Записан е твоят мъчителен призрачен знак —
	и в лунния лед над прага той лежи:
	смел образ, огледан през злоба и мрак.
	— Луната студена лежи.
	Есенните гробища зеят —
	о слепи прозорци и мъртви врати:
	есенните гробища зеят —
	удавници древни и бледни деди,
	обкичени с огън и смърт, и звезди.
	— Есенните гробища зеят.
	В миг ножът света обкръжи —
	и блесна нечакан в далечни очи.
	В миг писък на нож тъмний сън обкръжи —
	среднощният вятър го с писък отниса:
	и кървава длан под безцветни лъчи
	зловещо над белия зид се изписа.

	— Луната студена лежи.
P$
