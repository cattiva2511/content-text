P>
	Не, сега не е за поезия,
	ни за римите с звънкия смях,
	под дебелата броня железна
	ще достигнат ли будно сърце?

	Ти започваш да пишеш и ето —
	вместо рима избухва снаряд,
	озаряват небето ракети
	и пожари обхващат града.

	Позатихва. Но в твоя бележник
	вместо нежни, парфюмни слова
	на листата в полетата снежни
	се строяват ловджийски ята.

	Те се впускат далече задружни,
	помирисали някъде стръв. —
	И тогаз забелязваш със ужас:
	не с мастило, ти писал си с кръв.

	Не, сега не отива поезия,
	и да искаш, не мож я изпя.
	. . . . . . . . . . .
P$
