P>
	Чакай само сигнала, другарю!
	Сега вече можеш да спреш:
	спри машините ти, угаси разкалената пещ;
	нека празни останат заводи, депа,
	работилници, фабрики, гари, гаражи:
	чакай само сигнала, другарю!
	В часовника само внимавай,
	додето стрелката покаже
				XII.
	Тогава
		— в тоя ден —
	отдай се
		— цял и червен —
	червен на великата правда:
	парабелум, картечница, брадва
		— цял и червен —
	в първия ден на гнева.
P$
