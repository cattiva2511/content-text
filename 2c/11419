P>
	Стани рано, Марко Кралевики,
	да се биеш с тежка боздугана.
	Отзарана три ята челични
	триж се роят вече над Балкана.

	Я оседлай коня Шарколия,
	пришпори я бялата си коня —
	да погледам как ли ще се биеш
	боздуганно с танкова колона!

	Шест сме века чакали напразно.
	Чакали сме — сто синджира роби.
	Късай ти, а аз ще ти разказвам:
	Рожба писка в майчини утроби.

	Кой не мина, той не ни ухапа…
	А една ли мина вража орда!
	Стигат ли ти песните в земята
	или претендираш и за орден! —

	Би се ти. Та само ти ли? Мигар
	е един помела тежка брадва?
	Но след дни — дигни пръстта със мигли,
	погледни ни и ни се порадвай…
P$
