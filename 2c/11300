P>
	В нощта след бледните хвалебни литургии
	ти пращаш да ме свържат твоите слуги -
	под тягостния свод на вечна пирамида
	за страшни пиршества ме водиш, Сън!

	- О кървава глава във мойто блюдо!
	сляп ужас на студената стена -
	и призрачния път към призрачния свят отвън,
	през мрачни коридори,
				сплетени в жесток

	без изход пръстен -
				вън:
	(О, агнец бял! след пълнослънчева зора над Нил,
	опръскан с кървави петна,
				склонил
	глава — без грях, без жалба, без порок…)

	Бог говори:
P$
