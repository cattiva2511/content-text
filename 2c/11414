P>
	Има думи, които пробиват
	на сърцето коравия щит
	и наливат отрова вонлива
	от жлезите на свойте зъби.

	Има дума предател, при нея
	аз потръпвам, аз пламвам във миг
	и лицето ми — кръв, руменее,
	сякаш някой ми удря плесник.

	Не, за тях аз не искам да пиша,
	аз съм толкова девствен и млад,
	че гърдите ми искат да дишат
	на живот, а не на тяхната смрад…

	Ти лежиш окован във затвора,
	във главата бучи — водопад.
	И дочуваш уж някой говори:
					_Свобода!_

	Ти виждаш полето пред тебе,
	ти виждаш го сякаш на длан,
	и с някакво странно вълшебство
	звучи — Свобода! Свобода!

	Свободно, просторно размахваш
	косата и чуваш — звънти.
	И чорли перчема ти вятъра
	хубава дума, нали?
P$
