P>
	Сред тези сиви отчаяния
	които кърмят мойта плът
	с горчиви горестни познания
	и с болни знаци на ласкание
	прримамват бедния ми път
	далеч към лабиринтни здания,
	които стягат и душат
	душата в каменни мълчания —

	аз бих останал горд и твърд
	към всяка смърт
		— без състрадание!
	и бих потърсил упование
	в убийствения водовърт
	на черни дяволски гадания
	или
		— останал без желания —
	изпаднал бих за лишен път
	в безплодни блудни разкаяния
	затуй:
	че вижда ме светът —
	че пия ведрите сияния
	на щедрата небесна твърд —
	затуй:
		че блазни ме гласът
	на новолунните мечтания —

	ако да нямах в своя път
	на несъзнателни изгнания
	едно последно обаяние:
	Часът на Твойта Златна Плът.
P$
