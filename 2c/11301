P>
D>
	На Таня К.
D$

	Защо е тъй печална моята песен?
	Защо са тъжни моите слова?
	Три нощи в мисли бях над туй унесен,
	три нощи над това все бих глава.

	Но всяко утро таз енигма мътна
	неразгадана срещаше денът…
	и нивга не можаха — нито смътна —
	отгатка мойте мисли да дадат.

	Защо е тъй печална мойта песен?
	И днес е тоз въпрос неразрешен,
	и днес ответът негов е нелесен,
	и днес кат някой сфинкс стой пред мен…
P$
