P>
E>
	Стъпил Добри…
E$

	Не ще умери верното зърно
		на щастието белий гълъб

	: без прелест мрамора сияй:
	: обезплодено е любовното зърно:
	: не ще долитне белий гълъб
		над пурпурния стълб
	де прикована моята мечта ридай:

		едно
		остава в моята ръка
	: и ето — в тоя същи миг — сега:
		пистол без бол
		с последен крякък : край!

	Без вопъл от любов — без тържество от мъст,
		вий заровете ме там, дето падна:
		под вечната сезмосвещена пръст
		— безтрепетна, безропотна и хладна —
		Там, дето падне моята глава
		— безумна от напразни увещания —
		копнежи, жалби и слова —
		сградете
	там манастир
			: с напевно стенещи камбани
			и честний кръст
	над златни сводове възпален с ярък плам:
			и там
	с непрестанна ревност и смирение се вий молете
			за моята душа
	— защото може би душата е лъжа —
	— защото може би и аз не знам —

		Там, дето в гробната земя
			— без сила —
		лежи сърцето ми разкрило
		разкъсана от смърт уста —
			— сградете там чешма:

		о кротко мляко на кърмачката земя
		— безчуствена вода —
			сама
		на моето сърце кръвта,
		на мойта кръв безумния порой
		развързан
			— и —
			как ведро ще замръзне
		в пустиний зной
	на изпепелените от горка страст души
		всяка
		бистра и безстрастна
			капка:

		о кротък бисер на покой,
	на примирение безчуствен алабастър.
P$
