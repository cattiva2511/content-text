P>
	Вината не бе наша.
	Вината беше чужда
	и другиму тежи
	стотонна отговорност.
	Когато дойде ден,
	когато стане нужда,
	ний всичко ще разкажем
	на майката история. —

	Започнаха със мръсните ръце
	да пипат във душите на народа.
	Гневът бе толкоз много накипел,
	че не съзряха вълчата порода,
	муцуните под овчите им кожи,
	престъпната и плитка лицемерност.
	Но идат дни, когато ний ще можем
	да хвърлим кал във мутрите им черни.

	И бунта почна.
	Нямаше защо
	да вдигнеме ръце,
	да изостанем,
	ала
	с кръвта
	на простия народ
	в Илинден вляхме
	наше съдържание.

	Какво ще кажете на тази новина,
	ще търсите ли тука руски рубли? —
	във Крушево бе феодална власт
	и що за скок —
	градят сега република!

	Те бяха също като нас младежи.
	Досущ такива сме сбрани ние.
	И биха се,
	и мряха във метежи,
	тъй както утре
	ще умреме ние.

	Не хленча аз, че буря ги обрули.
	Израстват други в димните пожари.
	Погледай тук — това е Питу Гули,
	а ти, наверно, си… Никола Карев.

	И ако трябват лозунги — добре! —
	Ще вдигнеме плакати до луната! —
	Свободна искаме,
	не щем,
	не щем протекторати!
P$
