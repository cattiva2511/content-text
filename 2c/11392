P>
	— Татко, ти работиш много,
	уморен си, татко,
	почини си, каза Гого,
	аз ще карам влака.

	Най-напред ще си намажа
	с сажди двете бузи,
	а след туй ще сложа важен
	синята ти блуза.

	Видят ли ме там на влака,
	още отдалече
	да си кажат: „Тоз юнак е
	машинист изпечен!“

	Мислиш, че не зная, татко,
	влака как се кара?
	Нека дойде чичов Владко
	да смени огняра,

	нека грабне във ръцете
	здравата лопата
	и погледай как ще цепи
	влака през полята!

	Гара стигнем ли — спирачка
	удари веднага,
	да не може нито крачка
	влака да избяга…

	Гледа уж бащата строго,
	но му става ясно.
	машинист ще стане Гого,
	нека да порасне!
P$
