P>
	Над горите,
	над Пирина
	вятър вие.
	Ние тръгнахме
	седмина
	да се бием:
	и зад нас
	остана надалече
	и Пирин,
	и звездната му вечер.

	С зверове
	се криехме в шумака
	и така преминахме
	оттатък.
	И познахме
	сякаш по тревите
	на бащите
	кървите измити.

	И познахме
	сякаш по листата
	майките ни
	где лежат в земята.
	И познахме
	по пръста ръждива,
	първата ни обич
	где почива.

	Тръгнахме седмина
	да се бием.
	Само трима
	върнахме се ние.
P$
