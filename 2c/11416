P>
	Неспирно напирай, разраствай,
	издигай бетонни стени!
	На робството черната напаст
	потъва в далечни мъгли.

	Издигай в небето антени,
	с сирени покоя разбий!
	И в утрото нека засмени
	прогреса посрещнеме ний!

	Че всяка израснала сграда,
	подпряла небесния свод,
	е крепост, която изгражда
	народът за мирен живот.

	Стремително, смело нагоре!
	В небето, където тупти
	размерно сърцето моторно,
	издигай бетонни стени!

	Издигай в небето антени,
	с сирени покоя разбий!
	И в утрото нека засмени
	прогреса посрещнеме ний!
P$
