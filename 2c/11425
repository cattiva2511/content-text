P>
	Отвънка ухае на люляк,
	отвънка е синьо небе.
	Приятелю, птиците чу ли?
	Отвънка е пролет! Здравей!

	Дори през бензинните пари,
	през пласт от стоманни ята
	тя иде. Вратите разтваряй
	и бодър срещни пролетта.

	Тя иде с реките, които
	събират сребристия сняг,
	тя идва със бой канонаден,
	разбива простора мъглив.

	Тя пита: „Стоиш ли на поста?
	Не клюмна ли вече глава?“
	И после те грабва и носи
	на своите светли крила.

	В очите ти пламват пожари,
	кръвта ти немирно шуми.
	Пред тебе светът се разтваря,
	разтварят се слънчеви дни.

	Ти имаш любима? — Обичай!
	Ти вярваш в живота? — Добре!
	Подай си ръката челична —
	отвънка е пролет! Здравей!
P$
