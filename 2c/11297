P>
	Другари, вдигнете челата
	високо и гордо напред.
	Туптят във гърди ни сърцата —
	гърди от желязо и мед.

	Напред, напред.
	нашата кръв —
	жар и звезди!
	Напред и в борбата
	всякога пръв —
	всякога пръв и безстрашен бъди!

	В нас блика стремителна радост,
	в гърди ни светкавичен плам!
	Целта ни е сила и младост
	и първи ще стигнем ний там!

	Напред, напред
	нашата кръв —
	жар и звезди!
	Напред и в борбата
	всякога пръв —
	всякога пръв и безстрашен бъди!
P$
