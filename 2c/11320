P>
	Събрали се котаците,
	писаните и маците
			от цялата махла:
			мяу… мя…!
	Днес има пуйка печена,
	на мръвчици насечена —
			крак, шийка и крила…

	И сладък дъх подушили,
	гърлата си отпушили,
			събрали се отвред —
			и през плет,
			и през врата
	катерят се, провират се
	и гладни — гладно взират се
			с разтворени уста.

	Но ако пусна кучето,
	ще ги научи то
			тогаз —
			и ще се разбере
			добре,
	че нашта пуйка печена.
	на мръвчици насечена,
			е само зарад нас.
P$
