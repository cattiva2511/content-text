>	Действующи лица

	__Борис Попов__ — 55 г. — директор на кожарска фабрика
	__Елена__ — 48 г. — негова жена
	__Лилия__ — 20 г. — тяхна дъщеря
	__Андрей__ — 28 г. — техен син
	__Инж. Романов__ — 50 г. — заведующ техническата служба във фабриката
	__Председател на упр. съвет__ — 53 г.
	__Жорж__ — 21 г. — негов син
	__Мира__ — 25 г. — учителка по пиано
	__Сираков__
	__Боев__ — механик във фабриката
	__Един файтонджия__
	__Слугиня у Попови__
	__Лекар__ — 30 г.
	__Работници__

N	Забележка: Някои лица, които вземат участие в пиесата, не се явяват на сцената, могат да бъдат представени от по-горните артисти, свободни в дадения момент.


>	Действие първо

N	Голяма стая в къщата на Попови. В средата маса с албуми и вази. Във всеки ъгъл — високи масички и върху тях статуи от различни големини. Стените са украсени с много картини, подредени с вкус. Мебели богати и нови. Вляво на сцената — врата. В дъното — широка двукрила врата. Тя е отворена и през пея се вижда веранда. Встрани — отляво — статуя, изобразяваща старец с приведена глава, превит, смазан, той носи на гърба си тежко бреме. Вдясно — картина, която представлява бурно море. Още по-встрани — големи прозорци, чиито пердета са вдигнати. През тях се вижда градина с цъфнали дървета. На около триста метра — висок бетонен фабричен комин. В стаята е светло пролетно утро. На сцената е Лилия, облечена в бяла рокля. Тя е измокрена от утринната роса до глезените и унесено подрежда цветя. Веднага след вдигането на завесата влиза Елена Попова в утринна рокля, малко неподходяща за годините й.

	__Елена__. Лили, тука ли си?
	__Лилия__. Да, майко.
	__Елена__. Андрей още ли не е станал?
	__Лилия__. Още е рано.
	__Елена__. Някакъв файтонджия го търси.
	__Лилия__. Файтонджия ли? Защо пък файтонджия?
	__Елена__. Не зная. Дошъл бил още преди един час.
	__Лилия__. Интересно. _(Подрежда бели цветя, които е оставила за себе си.)_
	__Елена__ _(вижда измокрените крака на Лилия)_. Ах, боже мой, какво е това, Лили? Защо все искаш да ме сърдиш?
	__Лилия__. О, майко, аз днес съм настроена като пролетна чучулига. Искам да хвъркна горе във висините и… да пея… да пея. А ти какво мислиш, искам да те сърдя ли? Защо? Защо се сърдиш, майко? Нима това светло небе не те кара п тебе да пееш? И после… другото… Нима именно днес ти можеш да се сърдиш? Нали той е тука, той — блудния син, твоя син, майко!
	__Елена__. Виждаш ли, ти спекулираш н, значи, не си глупава, за да не можеш да ме разбереш. Краката ти са само вода.
	__Лилия__ _(смее се)_. С какво искам да спекулирам?
	__Елена__. С това, че Андрей е тука. С това, че днес в нашия дом е празник.
	__Лилия__. Но, майчице, и аз искам да участвувам в този празник, нали съм негова сестра? Виж колко много, колко хубави цветя… „бели като душата на дете“. Помниш ли, преди да замине, много по-преди, той така казваше.
	__Елена__. Да, да… той така казваше. Някога — по-преди… може би под влияние на романите, може би…
	__Лилия__. Ти мислиш, че под влияние на романите? Така ли мислиш? Не, не може да бъде! Още тогава той беше самобитен, някак си не като другите. Аз бях малка, не разбирах нищо от неговите лудории, но после, сега, като че ли мотивирам всяка негова постъпка, как да кажа… като един вътрешен бунт… като непримиримост… _(Престава да реди цветята)._ Ами те _(сочи към статуите)_, и те ли са от романите? Нали когато идва у нас онзи, скулптора, помниш ли колко учудено клатеше глава: „Ай-ай, какъв усет към красота… но няма система“…
	__Елена__. И сякаш оттогава баща ти почна да гледа на Андрей не с предишната заклетост. В сърцето му внезапно отекна и гордост. Той дори търсеше мотиви да смекчи онова, което извърши Андрей.
	__Лилия__. И той нали вече му е простил, майко?
	__Елена__. Мисля — да. Мисля, че съвсем му е простил. Осем години изминаха оттогава… Осем години…
	__Лилия__. Осем години… А помниш ли, вие никога не говорехте за него. Като че ли беше умрял… Толкова ли е голям грехът му? Наистина, мъртъв ли беше за вас — за тебе, за татко? И после, след амнистията, вие не го потърсихте. Сякаш не му давахте в душите си амнистия.
	__Елена__. Онова, което направи Андрей, не е нещо, което може да се прости. И ти не знаеш момента. Напразно обвиняваш. Баща ти беше уволнен от параходната компания п ние цяла година се суетихме без работа. Лишавахме се от най-необходимото. Всичките ни накити — старинните накити, оставени от баща ми — отидоха, за да може да се показвам пред обществото без срам. Да мога да приемам в къщи хора, с които се разбирам; да мога да им подам стол, на който няма да се скъсат дрехите. Саможертвата ми не бе малка. Аз запазих външния вид на нещата с крайна предвидливост, но вътре, в мене, чувствувах как се ломят късове, чувствувах как ние неминуемо ще пропаднем.
	__Лилия__. Да, да — неминуемо ще пропаднем… после?
	__Елена__. После… случайно дойде г-н председателят, г-н Бурмов, приятел на баща ти още от тяхното ученичество. Покани го да дойде тука и ние пак се стабилизирахме.
	__Лилия__. И пак само външно, нали?
	__Елена__. Защо само външно? Сега ние показваме онова, което притежаваме. Но всичко премина. Той е пак при нас. Ние му простихме всичко. На младостта лесно се прощава. Може ли майчиното сърце да не прости?
	__Лилия__. Не ти ли се вижда някак късно, майко? Не мислиш ли, че днес в града има мнозина, които отдавна са му простили?
	__Елена__. Кои са те? Не са ли онези, които искаха да дадат съвсем друг характер на престъплението? Онези, които не гледаха на тази постъпка като младенческа разпаленост, а като, как да кажа, като… политическа акция. Кажи ми, знае ли някой защо Андрей постъпи така? Майката на онова полудяло дете може ли да му прости?
	__Лилия__. А ти как мислиш, защо той хвърли бомбата? Кой го накара? Кой е виновният?
	__Елена__. Най-много баща ти.
	__Лилия__. Татко!?
	__Елена__. Да, той, защото му даваше да чете всичко. Да дружи с всеки, мислейки, че така ще се оформи самостоятелно, че ще избере сам своя път.
	__Лилия__. Той го избра и вие го прокълнахте.
	__Елена__. Но какво можехме да направим ние? Нима закона не го преследваше, нима не го осъди обществото, не това общество, което не знае да се подпише, а стълбовете, интелигенцията? Ние му простихме. Какво искаш повече? Той е пак при нас и отново ще го огрее слънцето на родителската любов.
	__Лилия__. И ти наричаш това любов?! Да, да, любов… някаква своего рода любов. По-скоро честолюбие.
	__Елена__. Защо честолюбие?
	__Лилия__. Защо ли? Защото вие бяхте оставили всичките му статуи да прашясат в килера и когато онзи, скулптора, ви каза, че биха правили чест на всеки баща, на всяка майка, която е родила такъв син, вие ги изкарахте на показ. Майко, не разбираш ли ти, че съвсем несправедливо постъпихте с Андрей?
	__Елена__. Ние му простихме. Какво искаш повече? Той сега ще бъде доволен, че ще има всички удобства да твори. Аз като че ли го виждам: седнал на някой от фотьойлите да съзерцава през тънките завеси, сякаш ловящ в трептящия въздух своите образи.
	__Лилия__. Виждаш ли, виждаш ли колко хубаво го каза! Но аз се страхувам… Ти не се ли страхуваш, майко?
	__Елена__. От какво?
	__Лилия__. Страхувам се, че може би Андрей ще мрази тези завеси и фотьойли, заради които го пожертвувахте. И после… него се страхувам да кажа. Но то трябва да се поправи… Трябва _(Поривисто.)_ Окото на Андрей не лъже. Той ще види, майко, и тогава?… Тогава!…
	__Елена__. Дете, ти бълнуваш, ти преувеличаваш страшно. А къде отиде твоето настроение на чучулига? Защо човъркаш? Какво именно не е в ред?
	__Лилия__. Ах, майко, там е работата, че не всичко е в ред. В ред е само външното, а вътре е такъв хаос. _(Пауза.)_ По-рано никой нищо не забелязваше или се преструвахме, че не забелязваме. Искахме живота ни да тече привидно тих, щастлив и… всички размазвахме. Мислехме, че така ще запълним грапавините. А сега ето — завърна се Андрей… аз се радвам и треперя. Той сякаш донесе едно огромно слънце. От неговата топлина се изпаряват илюзиите за нашия благополучен живот.
	__Елена__. Ти прекомерно фантазираш. Андрей се завърна, защото е станал по-умен. Той сега ще изгражда, а няма да руши. Какво сме виновни пред него? Мразила ли съм го някога аз? Мога ли аз с майчиното сърце да го мразя? Нам само се налагаше едно такова поведение… че много съжаляваме за станалото, защото трябваше да заздравим връзките с обществото, защото иначе отдавна не бихме били тука. Кажи ти, как да постъпим другояче? Кажи, добре ли постъпи Андрей?
	__Лилия__. Ах, майко, майко… Та аз не казвам, че Андрей трябваше да хвърли бомбата именно в храма или въобще, че трябваше да хвърля бомба, но… но вие биваше ли заради „стълбовете“ и „интелигенцията“ да държите това поведение спрямо него? Друго, би било, как да кажа, ако вие негодувахте, защото е заплюта вашата вяра, защото е поругана светинята ви, защото сте възмутени… Възмутени — да, но значеше ли, че вие трябва да го забравите?
N	В това време Борис Попов стои пред лявата врата видимо развълнуван. Повръща се назад, без да го забелязват.
	Ето къде е вината ви, ето кое е непростимо.
	__Елена__. Ти не си със себе си. Андрей да обвинява? Хъъ… Не затова се е завърнал той, а да се прислони под бащиния покрив. И ние му разтворихме широко сърцата си. Ние няма да обвиняваме и той няма да обвинява.
	__Лилия__. Значи, чувствуваш, че не всичко е било, както трябва да бъде. _(Като на себе си.)_ „Ние няма да обвиняваме и той няма да обвинява“… _(Пауза, после високо.)_ Добре, ако Андрей е съгласен на тази компенсация, добре. Но защо на мене ми се струва, че той непременно ще поиска да промени нещо тука?
	__Елена__. Какво ще промени Андрей? Какво няма да му харесва? Аз не виждам нищо.
	__Лилия__. Да, може би, може би… После, той възможно е да се е променил. Нали е възможно, майко, да се е променил. Но мене ми се иска да бъде същия. Знаеш ли, свикнала бях да го виждам в неговото изгнание — с разчорлена коса, която се вее от вятъра, с чук и длето в ръка, да вае, да разбива всичко, което не му харесва. Сега дали ще бъде същия — не знам. Дали ще каже това, което другите виждат, но не смеят да кажат? Ако той може, ах, ако той може!… Колко светло, колко хубаво ще стане тука, майко!

N	Влиза __Борис Попов__, малко бледен и развълнуван.

	__Попов__. Стана ли?
	__Елена__. Кой?
	__Лилия__. Андрей ли, татко?
	__Попов__ _(раздразнено)_. Кой друг, разбира се, че Андрей.
	__Елена__. Защо се сърдиш? Днес като че ли напук всички сте настроени кой знае как.
	__Попов__. Настроени?… Хъм… това не е само настроение, слабо е да се каже така…
	__Елена__. А какво? И защо са, моля ти се, тези трагични физиономии? Нали днес е празник?
	__Попов__. Лили, иди виж дали той е станал. Аз не мога да понасям това състояние. Трябва да се разреши, да се реши!… Всичко в този дом е дяволски разбъркано, а трябва да се поправи. Всичко трябва да има свое място. Всичко… И Андрей също.
	__Елена__. Как, и Андрей?
	__Попов__. Даа, и Андрей! Защото досега ние още не знаем какво място ще му дадем тука.
	__Лилия__ излиза боязливо.
	__Елена__. Господи, господи… какво става днес, какво става?…
	__Попов__. Ти преди малко каза, че днес е празник. Вярваш ли сама на това? Не се ли страхуваш? Познаваш ли сегашния Андрей? Покаял ли се е той? После… после, ако се е покаял, няма ли да обвинява? Е-ее при толкова въпроси празник ли е днес?
	__Елена__. А нима не е празник?
	__Попов__. Празник ли е, когато се страхуваш от нещо? Ние сме на изпитание… Както някога — там, в морето, при силна буря… _(В забрава и силно.)_ Ах… Девятий вал, девятий вал…

N	От градината се чува гръмливият смях на инженер Романов: „Ха-ха-ха-ха, девятий вал, девятий вал… ха-ха-ха… Морски възпоминания, драги… Ха-ха-ха…“ Попов отива на верандата, а Елена на левия прозорец.

	__Елена__. Г-н Романов, защо не се качите? Елате, елате, ние идвате навреме и с късмет. Първият гост сте. Елате, има за какво.
	__Инж. Романов__ _(отвън)_. Научих, госпожо, нека е честито. Но — после. Борисе, слез, моля те, искам да поговорим набързо.
	__Елена__. Че толкова ли бързате?
	__Инж. Романов__. Пак неприятности… Нали знаете, ние не бързаме, но те бързат.
	__Попов__. Сега, за минута, Романов. _(Повръща се. Върви бавно. На средата на стаята се спира, мисли нещо и после излиза.)_

N	Пауза

	__Лилия__ _(от вратата)_. Андрей, по-скоро, по-скоро. _(Влиза.)_ Мамо, той сега ще дойде. Връзва си връзката! Уф, каква връзка!… Представи си, аз го помолих да вземе една от татковите, а той не иска.
	__Елена__. Не иска ли?
	__Лилия__. Да. Казва, че и без нея прекрасно би могло.
	__Елена__. Снощи не можах да забележа добре, той как изглежда, Лили, много ли е измъчен?
	__Лилия__. От пътуването ли?
	__Елена__. Не, от живота му там. Навярно не е било лесно да се живее в чужбина без никаква поддръжка.
	__Лилия__. И като си помисля, майко, че ние тука живяхме нелошо през тези години, като си помисля за безгрижния живот в пансиона… в същото време Андрей може би се е борил с глада и…
	__Елена__. Да, лошо е, макар и по своя вина, трудно е да страдаш.
	__Лилия__. Майко, но сега ти почваш.
	__Елена__. Няма. Няма повече. Всичко ще забравим. Ще отслужим една панихида на миналото, за да заживеем с празника на настоящето.
	__Лилия__. Всички ли ще отслужим панихида, майко?
	__Елена__. Разбира се, че всички.
	__Лилия__. И ще бъде много хубаво. _(Неусетно.)_ Нали ще бъде хубаво? Скоро аз ще свиря сносно на пиано, а Андрей ще вае. Сега навярно той е много по-силен и вече не му липсва-система. А за панихидата много хубаво каза. Всички да отслужим една панихида на миналото, за да заживеем с празника на настоящето. Една панихида на всичко лошо, за да бликнат лъчи… лъчи… Да, да, тя би била една действително радостна панихида.

N	Влиза __Андрей__ — той е с твърде енергично лице. Цялата му физиономия, макар и измъчен, лъха творческа бодрост.

	__Андрей__. О-оо, страшно мирише на тамян. _(Прави комична гримаса, като че ли мирише въздуха на стаята.)_ Добро утро.

N	Елена и Лилия учудено миришат.

	__Елена__. На тамян?
	__Лилия__. На тамян?!
	__Андрей__ _(смее се)_. Да, където има панихида, има и тамян, нали?
	__Лилия__. Ти се шегуваш, а мама така хубаво каза… И аз вярвам. Ти вярваш ли? Сега всичко ще се промени, ще бликне слънце през прозорците.
	__Елена__ _(със страхлива нежност)_. Стига, Лили, ти не го оставяш той да разправя. Е, кажи, как си, мое загубено момче?
	__Андрей__. Великолепно! Тука е много приятно. Как блести небето!… И ако да не беше толкова хубаво в стаята, може би сърцето ми съвсем щеше да се разтвори.
	__Елена__. Защо слагаш такова условие?
	__Андрей__. Защо ли? Но… това после… по-късно… Кой знае — сигурно още не съм привикнал. _(Разхожда се из стаята.)_
	__Лилия__ _(неочаквано поривисто)_. Андрей, разкажи нещо.
	__Андрей__. Какво?
	__Лилия__. За тебе, за това къде си бил, какво си правил.
	__Андрей__. Хъмм — ще бъде дълго, много дълго. _(Като съглежда статуите.)_ Още ли ги пазите тези неща?
	__Елена__. Как да не ги пазим? Те са нашата гордост.
	__Андрей__ _(спрял пред „Човекът под бреме“)_. Колко е прегърбен… колко е примирен!… Човече, ти ще носиш бремето си всякога, ако не станеш по-млад и ако в очите ти не блесне една искра…
	__Лилия__. Ти работиш ли още, Андрей?
	__Андрей__. Разбира се, че работя, иначе ще трябва да прося.
	__Лилия__. Не, искам да кажа, ваеш ли още?
	__Андрей__. Понякога, когато хлябът ставаше много оскъден. Тогава правех статуйкн и ги давах на някой уличен продавач. Но в повечето случаи правех машинни модели.
	__Лилия__. Машинни?
	__Елена__. Какво е пък това?
	__Андрей__. Навярно вие не знаете, че аз следвах машинно инженерство.
	__Лилия__. Андрей, откъде ти идват такива хрумвания? Значи, ти остави скулптурата заради някакви машини?! Е, и, разбира се, от това нищо не излезе, нали?
	__Андрей__. Как нищо?…
	__Лилия__. Разбира се. Когато бог е окрилил душата на човек, когато му е дал едно направление в простора, когато му е казал: „Ти ще летиш нагоре“, а той слиза „доле“, за да заживее с машини, обикновено тогава нищо не излиза.
	__Андрей__. И най-силния тласък „нагоре“ е под влияние на земното притегляне. Особено днеска човек не може да лети, без да падне. Може би затова дълг се налага на няколко генерации по-малко да летят и повече да обитават своята грешна земя, за да могат после свободно децата им да се издигат високо нагоре. Но не се безпокойте, у мен остана жаждата и навика да вая. Да, макар и малко по-иначе, въпреки че съм машинен инженер.
	__Лилия__ _(с разочарование)_. Ти — машинен инженер?
	__Елена__. Как, но ти завърши ли? Ти вече инженер ли си?
	__Андрей__. Да. Какво чудно има в това?
	__Лилия__. Но, братко, нали ти заради машините няма да оставиш скулптурата? Нали ти ще работиш? Та толкова години аз съм мечтала — да се завърнеш, да те видя отново да твориш… а сега…
	__Елена__. Лили, нали той ни обеща преди малко… Нали каза, че останала жаждата. Андрей, колко щастлива съм, че ти изплава! Знаеш ли, ние се страхувахме, че ще погинеш. Ние се страхувахме, че ти, свикнал на крайности, под влиянието на тъмни сили ще си счупиш главата. Слава богу, ти се завърна… с познания, със звание, с опит. Нека говорят сега! Машинен инженер!… Къде е сега баща ви? Небето бе облачно — сега се разведря. Деца, останете за малко сами. Искам да излеза… Аз толкова се радвам. Навярно вече сте гладни… сега ще наредя всичко… сега… Ах, машинен инженер… _(Излиза.)_
	__Андрей__. Къде отиде мама?
	__Лилия__. Сигурно да разпръсне новината, че ти си инженер. Не разбирам защо се радва. Аз никак не се радвам.
	__Андрей__. Не разбираш ли? Интересно, струва ми се, че аз напълно я разбирам. Тя много повече би се радвала, ако за мене като скулптор вестниците на Запад тръбяха похвали. Тогава инженера би останал в сянка. Но там е работата, че дипломирания инженер е все пак повече за обществото на мама от скулптора.
	__Лилия__. Да, мама е малко практична. Ти не й се сърди, Андрей, тя… за твое добро…
	__Андрей__. И своя гордост, нали?
	__Лилия__. Защо дращеш?
	__Андрей__ _(смее се)_. Дращя ли? Силно ли дращя?
	__Лилия__. Не е необходимо толкова да бързаш. Аз искам днес да се радвам. Та ти не забелязваш ли цветята, Андрей? В зори съм ги брала за тебе. Твоите „бели цветя, като душата на дете“.
	__Андрей__ _(приближава се към нея и я прегръща)_. Благодаря ти, Лили. Аз и сега много обичам цветята, въпреки че малко време съм имал да се любувам и мисля за тях.
	__Лилия__. Знаеш ли колко е хубаво полето рано сутрин! Ние често ще ходим, нали, Андрей? И после… ти ще събираш от него всички сокове — на младостта, на нежността, на аромата — и ще ваеш.
	__Андрей__. А кой ще работи?
	__Лилия__. Как?
	__Андрей__. Нали все пак трябва някой да работи, за да можем ние с тебе спокойно да правим нашите пролетни разходки, да берем цветя _(с ирония)_, „бели като душата на дете“, и да ваем.
	__Лилия__. Защо иронизираш тази фраза за цветята, нима си забравил, че е твоя?
	__Андрей__. Моя ли? Да, действително съм забравил.
	__Лилия__. Защо, неприятно ли ти е, че е твоя? Аз я намирам за твърде хубава.
	__Андрей__. Там е работата, че не е правдива, и аз не съм забелязал по-рано.
	__Лилия__. Нима не може да се каже за белите цветя, че са като душата на дете?
	__Андрей__. Изглежда, че не може. Представи си едно вестникопродавче, запалило угарка, и тича или не… по-добре едно ваксаджийче, зъзнещо през зимата на тротоара, очите му, които молят, малкото треперещо телце, посинелите му устни… Как, Лили, бяла ли е душата на това дете?
	__Лилия__. Какъв си ти — такъв… все гледаш на черната страна.
	__Андрей__. Напротив, знаеш ли, ако аз съм гледал скептично на живота, ако аз не съм вярвал в звездата на страдующите, отдавна да съм свършил със себе си.
	__Лилия__. Да си свършил! Защо?
	__Андрей__. Ех, мъчно е да се разправя за това… Тежко беше там и сам човек не може да понесе. Но другите окуражават.
	__Лилия__. Кои други?
	__Андрей__. Онези, конто работеха и гладуваха заедно с мене.
	__Лилия__. А те всички ли вярваха?
	__Андрей__. Да, всички. Ония, които не вярваха — загиваха.
	__Лилия__. Ах, колко е хубаво да вярва човек! Знаеш ли, Андрей, аз понякога се страхувам. От какво? Не зная. Но тръпна в смътен ужас. А друг път — вярвам. И струва ми се, че навлиза светлина в душата ми, че „хубавото“ се приближава и ще ме целуне топло по лицето като пролетен вятър. И чакам… чакам често така със затворени очи…
	__Андрей__. Там е работата, че нито един от нас не чакаше със затворени очи. Ние вярвахме в едно „добро“ или в нещо „по-добро“ и се стремяхме към него с цялата младост на душите ни. Стремяхме се с ум, със сили, с всичко. И колкото страданието се сгъстяваше, толкова пие ставахме по-настойчиви, дори нагли. Защото човек, поставен в безизходност, отнасяща се не само за него, има право да избира най-прекия път.
	__Лилия__. В такива минути, „когато страданието се сгъстяваше“, както казваш ти, не си ли се опитал да обичаш, да любиш?
	__Андрей__. Защо?
	__Лилия__. Така — да ти олекне.
	__Андрей__. Когато нямаш хляб, какво ще ти помогне? Да обичаш е хубаво чувство, но там нямаше време дори и за това. _(Пауза.)_ Защо, ти обичаш ли?
	__Лилия__. Аз ли?… _(Нерешителна.)_ Да… от тебе защо да крия, Андрей. И без това щях да ти кажа. После, ти сам би забелязал. Той е много хубав! Знаеш ли, Андрей, ние скоро ще се сгодим.
	__Андрей__. Той ли ти каза това?
	__Лилия__. И той, и мама, и г-н председателя.
	__Андрей__. Кой председател?
	__Лилия__. Председателя на дружеството. Той е главен акционер във фабриката.
	__Андрей__. Хъмм, значи, има акции и във вашия годеж?
	__Лилия__. Той е негов баща, може ли да не знае?
	__Андрей__ _(учудено и с омраза)_. Негов баща?! Какво правите вие тука! Хубаво сте я заплели!
	__Лилия__. Андрей… какво искаш да кажеш?

N	Влиза __Елена__.

	__Елена__. Забравих да ти кажа, Андрей — един файтон-джия е дошъл още преди час и настоява да те види. Ще слез-пеш ли доле?
	__Андрей__. Нека дойде тук.
	__Елена__ _(неохотно)_. Добре, както искаш. _(Излиза и вика отвън: „Мария, нека се качи горе!“ Гласът на слугинята: „Госпожо, та той ще изцапа.“)_
	__Андрей__ _(смее се беззвучно и с болка)_. „Ще, изцапа“… Та тука и без това е достатъчно изцапано. Не мога да разбера как се гледате в очите. Не се ли срамувате една от друга?
	__Лилия__. Андрей, Андрей… кого осъждаш, какво съм виновна аз?
	__Андрей__. Ти ли? Да, ти може би не си виновна, защото си млада и имаш своя дял, свое право над младостта. Впрочем защо се бъркам аз, когато осем години живота е текъл така? Кой ми дава право да преобразявам? Мога ли?

N	Влиза __Файтонджията__.

	__Файтонджията__. Прощавайте. _(Сваля си шапката и я държи отпред с двете ръце.)_
	__Андрей__. А-аа, вие ли сте?
	__Файтонджията__. Ъ-ъ… вчера стана една неразбория с парите, дето ми дадохте. Нема време снощи да я оправим. Хора сме, викам — грешим. Казвах на слугинята да слезнете, по-хубаво беше.
	__Андрей__. Да не би да съм ви дал по-малко пари?
	__Файтонджията__. То за по-малко — не е, току викам, некак да я оправиме… Милостта ви да прощава. Знаете, стар човек съм, та ченето ми комай повече работи.
	__Андрей__. Нищо, старче. Кажи каква грешка има с парите, да я уредим. Другото… остави. Истината си е истина — какво си виновен ти?
	__Файтонджията__. Там е всичкото — кой знае истина ли е, или не е? Гледаш го черно, току виж — излезе бело. Очите ми не гледат хубаво вече. Гледам ви, знаете — чужд човек, и почнах да бръщолевя и за било, и за небило. От прост човек — толкоз. Де да зная аз, стар човек съм; в наше време чест беше едно, сега _е_ друго. Че госпожата ходела с господин председателя на разходка — какво от това? — сега всички така правят…

N	Лидия гледа бледа и учудена. Андрей е смутен.

	__Андрей__. Остави това… Нищо…
	__Файтонджията__. Та ще ви се моля, не хващайте ку-сур. И малко ракия бях пийнал, а тя, пустата, развързва езика. Пиян човек — съдран чувал. Аз само добро съм видел от фабриката и ако научи господаря, ще изгони по моя вина син ми… Та… много ще ви се моля…
	__Андрей__ _(тупа го по гърба и му подава цигара)_. Не се бой. Нищо няма да кажа. На — запали. Нали пушиш? А за парите, какво?
	__Файтонджията__ _(взема цигарата и я поставя на ухото)_. Благодарим. Таквоз… за парите — нищо. Аз само тъй… Уж де… _(Гледа умолително Андрей.)_ Пак ви се моля… Сбогом. _(Излиза, мърморейки.)_ От прост човек — толкоз. Само беля да си навлече на главата.

N	Пауза.

	__Лилия__ _(разтреперана)_. Значи, ти знаеш?… Затова ли се възмути?… Андрей, затова ли негодуваше, когато ти казах, че обичам Жорж?…
	__Андрей__. О, той Жорж ли се казва?
	__Лилия__. Какво е виновен, та го мразиш?
	__Андрей__. Не го мразя. Но чудно ми е как вие, които, за да защитите вярата си, се отказахте от мене, сега можете да живеете под един покрив, като че ли нищо не става помежду ви.
	__Лилия__. Андрей, аз треперя и се радвам… Знаеш ли? Сега ти ще промениш всичко. Ти за това си дошел, нали?… Да промениш всичко. Да направиш в този дом да бъде по-топло… Аз съм слаба, Андрей, какво съм аз? Аз дори не виждам какво трябва да се промени освен онова, което се отнася до любовта ми, освен онази преграда между мене и мама, която чувствувам благодарение на женската си интуиция. А ти си силен, Андрей, ти ще преобразиш нетърпимото, ти ще разрушиш прегради…
	__Андрей__. Да разруша преградите? Хъмм… би било много хубаво. Но преградите крепи най-богатия човек в града — председателя на дружеството, главния акционер във фабриката. Едва ли ще бъде лесно да се бори човек сам. Каква полза да бъда Стокман, когато мръсотиите на Мюлтал ще останат. Но мене ме боли… боли… Гост съм и пак боли.
	__Лилия__. Тогава?… Все нещо трябва да стане. Ти дойде, за да ни кажеш, че тука е гнило. Ние знаехме, но не обръщахме внимание. Сега?… Нищо ли няма да ни дадеш ти, Андрей?
	__Андрей__. На вас ли да дам? Едва ли. Какво мога да ви дам? Най-хубаво щеше да бъде за вас, ако въобще не бях идвал.

N	Влиза Мира, облечена скромно. С интелигентно, но уморено лице.

	__Мира__. Добро утро, Лилия. Днес ще свирим ли?
	__Лилия__. Добро утро, Мира. Ах, днес едва ли ще можем. Снощи си дойде моя брат и аз не искам сега да се отделям от него. Андрей, това е моята учителка по пиано.
	__Андрей__ _(покланя се)_. Предполагах, че едва ли ще намеря тука човек, който да свири на пиано.
	__Мира__. Защо?
	__Андрей__. Кой знае — една моя приумица. В един малък град, където има няколко фабрики, струва ми се, сега музиката слабо би виряла.
	__Мира__. Прав сте. Тука живеят повече работници и имат малко време да се занимават с музика. Другите намират, ако мога да се изразя по-радикални развлечения… Вие обичате ли музика?
	__Андрей__. Аз обичам всяко изкуство, стига то да ми дава импулс да живея.
	__Мира__. Така ли? Тогава защо се завърнахте? Нима можете вие да живеете при нас?
	__Лилия__. Нали ние сме тука?
	__Мира__. Макар. Какъв импулс може да има тука? Аз съм слушала много за вас. Познавам ви и от вашите скулптури. Без да искам, чух последните ви думи, когато влизах. Какво ще правите? Вие ще си счупите крилата, преди да започнете да летите.
	__Андрей__. Прекомерно ме надценявате. Преди всичко — не мисля да летя. Аз имам доста работа на земята.
	__Лилия__. Ние ще ваяме, нали, Андрей? През прозорците ти ще съзерцаваш далечината и както казва мама _(отива на прозореца)_, „ще ловиш своите образи в трептящия въздух“.
	__Андрей__. Много си нетърпелива. И защо ще ловя образите из въздуха, на земята има достатъчно.
	__Мира__. Вижте какво, много ли сте измъчен, много ли сте гладувал вие?
	__Андрей__. Неприятно е да се говори за това. Защо питате?
	__Мира__. Защо ли? Защото, ако останете тука, може би съвсем ще пропаднете. Създала си бях едно предубеждение за вас и като че ли ще го разбиете. Аз си мислех, че ще запалите огъня, който сте носили в душата си, а изглежда, че живота ви е уморил. По-добре идете си. Боя се за вас, идете си!…
	__Лилия__ _(изплашено)_. Татко!…
	__Андрей__. Защо така извика?
	__Лилия__. Не зная… Моне ме е страх как бързо почнаха да летят часовете. Андрей, моля те, бъди по-примирителен… Не бързай, м ля те, Андрей, не бързай… _(Трескаво.)_ Аз много те обичам, Андрей… и ти ме обичаш, нали?… Не бързай… ти имаш време… Нали няма да бързаш?
	__Андрей__. Какво става с тебе? От какво се плашиш? Разбира се, че имам време.
	__Лидия__. Той ще дойде сега и… ще почнете… И за него ми е много мъчно, Андрей… Повярвай, той е много добър… Но всички ние тука сме заплетени, всички ние сме… Почакай, не бързай…
	__Мира__. Тебе не ти е добре, Лилия, по-хубаво да излезем. _(Хваща я за ръката и я подпира.)_
	__Лилия__. Не, нищо не ми е… Сега, Мира, нека отидем да посвирим… Ти ще изпълниш онази легенда, как се казваше? — Ах, да, „Предпролет“. За жената в северните страни, която тъй жадно чакала пролетта и когато лъхнал първият пролетен вятър, една лавина я затрупала в хижата й…

N	Излязат бавно с несигурни стъпки. Андрей стои една минута сам, умислен. После махва енергично с ръка. Влиза __Борис Попов__.

	__Попов__ _(развълнуван)_. Сам ли си?
	__Андрей__. Да, току-що излязоха Лили и учителката й по пиано.
	__Попов__. Така е по-добре… Исках да поговоря с тебе насаме.
	__Андрей__ _(овладян)_. Не е излишно.
	__Попов__. И мисля, че колкото по-скоро, толкова по-добре. Трябва да се разясни хоризонтът, докато не е настъпила буря.
	__Андрей__. Ти все още си запазил морската си терминология. Само че не е ли необходимо да настъпи бурята и тогава да се разясни?
	__Попов__. Андрей, не играй на думи. Аз винаги съм бил радикален. Компромисите никога не са ми били присъщи. Твоето място в този дом след завръщането ти е съвсем не-уяснено. Това чувствуват всички. И все още като че ли моите мишци са най-здрави и ще трябва аз пръв да се пусна в открито море.
	__Андрей__. Работата не е толкова рискована, колкото я представяш. Въпросът се свежда — ще остана ли аз тука, или не. И едното, и другото не е страшно. Вие осем години сте живели нелошо без мене, така че прекрасно бихте могли да живеете и по-нататьк.
	__Попов__. Да оставим дилемите. И без това ще трябва да бързаме. След малко тука ще дойдат председателя и инженер Романов. А да чакам повече нямам сили, не мога. _(Отчаяно.)_ Защо направи това, Андрей?
	__Андрей__. Защо хвърлих бомбичката ли? Защо беше толкова малка? Защото силите ми бяха — шепа барут и съзнанието — мъгливо.
	__Попов__. Какво те накара да оскверниш вярата на толкова поколения; какво те накара да поругаеш онова — единствено и неотменно, — към което обръщахме очи в най-критичните минути?
	__Андрей__. Не, аз не исках да поругавам вярата ви. Напротив — исках да я пречистя. Аз тогава наивно вярвах, че някак си с един протест би могло да се преобрази всичко. А не било така. После всеки ден моите илюзии умираха една след друга. И днес вече не мисля да пречиствам онова, в което вие вярвахте. Безполезно е.
	__Попов__. Пречистване… да пречистиш нашата вяра? Защо? От какво? Хубаво пречистване!… Блестели са свещите… Стотици души, обърнати към небето, са чакали да възкръсне Оня, който е носил любов на цялото човечество… И когато свещеника е казал „Христос възкресе!“, твоята играчка, както я наричаш, иде да пречисти хората. Едно полудяло дете и днес напомня за твоето причастие.
	__Андрей__. Разбира се, че не е хубаво да полудее заради мене едно дете. Да прекъснеш нормалното съществуване на един току-що започнал живот… Не е хубаво… Но тогава всички бяхме полудели или не — хипнотизирани.
	__Попов__. Всички! _(Раздразнено.)_ Не е вярно, аз никога не съм бил хипнотизирай! Винаги съм гледал с отворени, моряшки очи. Морето никога не търпи хипнотизираните.
	__Андрей__. Нека да не бъдат всички. Имаше някои, които виждаха, но мълчаха, защото им беше удобно да мълчат. Други не смееха. Аз бях най-младия, най-избухливия и не издържах…
	__Попов__. Да… не издържа… и все пак началото не е ясно. Какво те накара?
	__Андрей__. Чакай, чакай, сега ще ти кажа… Нека събера мислите си. Няма да се оправдавам… Отначало, когато бях в чужбина, дълго мислих за това. Отпърво всичко беше в мъгла, но после лека-полека взе да се прояснява. Разбрах, че не така би трябвало да постъпя. Най-голямата ми грешка е тази, че хората не знаеха защо постъпих така. А иначе, по принцип, бях прав.
	__Попов__. Не разбирам. Прав?!… Как по принцип… Защо прав?… Какво бяха виновни онези, които бяха вътре, та искаше да ги накажеш? Какво бе виновно детето…
	__Андрей__. Детето не е виновно за нищо. Но другите все пак бяха виновни, защото не виждаха. И ако съм избрал тази нощ, сигурно съм искал да разберат. Именно това ли съм искал, или не — и досега точно не мога да разбера, но иначе не може да бъде. Съвсем ясно помня обаче, че моята бомбичка бе предназначена главно за свещеника.
	__Попов__. За свещеника?!
	__Андрей__. Тук е цялата наивност.
	__Попов__. Андрей, ти още носиш гангрената, с която избяга. Внимавай, днес ние се мъчим да поставим мост над пропастта. Стига толкова! Бъди конкретен! За какво причастие бълнуваш?
	__Андрей__. Не бълнувам. Като че ли сега оживява картината пред мене. Помниш ли, десет дни преди Възкресение обесиха едного. Разправяха, че бил предател. Защо, какво го е накарало? Сложните предпоставки обществото обикновено не търси. Спомням си последния момент: свещеникът се приближава до него да му даде причастие. Тука е всичко! Именно в този момент ме озари една светлина. Трябваше ли свещеника да носи причастие? Той извърши обреда със същото равнодушие, с което венчава. Той способствуваше да се убие един човек. Той беше едно цяло с оная официална процедура. До бесилката, безмълвен, с див поглед, стоеше оня, който след няколко минути нямаше да бъде жив. Човека бе извършил престъпление. Но трябваше ли религията да се присъединява към новото, което щеше да се извърши след малко? И ако съдът искаше да премахне опасния човек, ако искаше да го накаже, сега религията му отваряше вратите на рая. Това съвсем не е вярно. Тука между съд и религия съществуват очебийни противоречия, но ясно е, че нито едните, нито другите имаха право. Съдът убиваше по строги закони, работени стотици години. И страшното е там, че се убива човек с умисъл, че се извършва злодеяние, написано в хиляди томове, а религията не протестира Напротив — присъединява се към процедурата, раздавайки индулгенции.
	__Попов__. Нима не трябваше да му облекчи последните минути?
	__Андрей__. Но защо да бъдат последни? И после с каква вяра в този момент човек приема причастие? В неговото лице няма капка кръв. И аз съм убеден, че ако в същата минута го разстреляха или удареха толкова силно, че той да умре, сигурно не би почувствувал никаква болка, сигурно толкова силно е бил овладян от призрака на бесилката.
	__Попов__. Но въставаш против убийството с убийство. Къде е логиката? Значи, все пак ти си бил много млад и избухлив. Значи, не си имал право.
	__Андрей__. Да, да… много бях млад… Но методът ми бе лош не защото е жесток, а нямаше никакво въздействие. Кой разбра тогава моята погнуса? Никой. А нея трябваше да разберат. Нея… Сега не бих постъпил така. Сега бих накарал хората да разберат ползата от всичко, което ще върша. Бих ги накарал сами да постъпят като мене и тогава вече е друго.
	__Попов__. А знаеш ли в какъв критически момент за нас направи твоето „причастие“? Знаеш ли, че ако не беше председателя, ние отново щяхме да пропаднем?
	__Андрей__. Възможно е. Но доколкото разбирах, постъпих честно. А този „председател“ — няма един ден откак съм пристигнал, и постоянно слушам за него. _(Изпитателно.)_ Що за благодетел е тон?
	__Попов__. Стига, Андрей, ти все още много бързаш. Какво мислиш да правиш тука?

N	Влиза Елена.

	__Андрей__. Мисля да работя, ако намеря работа.
	__Елена__ _(към Попов)_. Защо така питаш? Нима той не е в своя дом? Андрей ще работи, Андрей ще вае.
	__Попов__. И ти бързаш. Чакай… Аз много бих искал…
	__Андрей__ _(с копнееща болка)_, ти да останеш тука… да заработиш над твоите статуи… Знаеш ли, често пъти сам себе си съм обвинявал… Може би моя живот на моряк ти е дал този огън в жилите. Но ти го дай на твоите статуи и аз ще ти бъда много признателен.
	__Андрей__. Разбирам. Само че аз искам да работя. Не желая да съм в тежест на никого.
	__Попов__. Андрей, вие сте само двама — ти и Лилия. Ние работихме за вас цял живот и много горчивини понесохме. Ти си страдал достатъчно. Остани тука, работи над твоите скулптури и забрави миналото. Може би това, дето каза за религията, е право. Но аз съм стар, Андрей, и не мога вече да летя толкова високо.
N	Отвън се чува шум на спиращ автомобил.
	Това са те. Сега нека всичко има нормален вид. Моля те, Андрей, бъди разумен. Председателя и инженер Романов не са лоши хора… _(Забъркано.)_ Председателя е… как да кажа… Председателя… наш покровител… _(Гледа уплашено. Елена нервно си търси място на сцената.)_
	__Андрей__ _(с болка)_. А твоята безкомпромисност, татко?
	__Попов__ _(отива при Андрей и го прегръща, не давайки му да говори)_. Стига, стига, мое момче… Колко е хубаво сега… ти се завърна… ти си здрав. После ние ще говорим за без-компромисността… Знаеш ли, Андрей, аз бих искал ти да изваеш Бранд, с развети коси, в момента, когато преминава разпенения фиорд…

N	Вратата вляво е отворена. Влизат: __Председателят__, __инженер Романов__ и __Жорж__.

	__Романов__ _(смее се басово)_. Виж, това е хубаво… Нали, драги Председател?… След като си гледал кръв, да присъствуваш на една сантиментална сцена… Нали е хубаво?… _(Смее се.)_
	__Председателят__. Вие все се шегувате. Впрочем в сл)чая не е съвсем уместно.
	__Романов__. Защо?
	__Жорж__. Разбира се, че не е хубаво да се подигравате с чувствата на един баща.
	__Попов__. Нали аз имам право, г-н Председателю?
	__Председателят__. Разбира се, разбира се.
	__Жорж__. Инженер Романов никога не е имал деца и не разбира.
	__Елена__. Моля ви, господа, защо не седнете?
	__Попов__. Да, аз съвсем забравих.
	__Романов__. А кой ще ни представи?
	__Попов__. Почакай, Романов, ти все искаш всичко да върви като машина. _(Като сочи Андрей.)_ Моят син. _(Последователно сочи.)_ Господин Председателя на управителния съвет на дружеството, инженер Романов — заведующ техническата служба — и Жорж, тука всичко така го наричат — син на господин Председателя.
	__Андрей__. Но аз познавам господин Председателя и син му още от по-рано.
	__Председателят__. Съвършено вярно. Само че вие сте се променили до неузнаваемост… Възмъжали сте.
	__Романов__. И тъй, вие се завърнахте-е-е. Все пак — родината… Това е хубаво… да, да, това е хубаво. Къде бяхте досега, ако моя въпрос не ви огорчава?
	__Андрей__ _(смее се бодро)_. Защо да ме огорчава? Не съм бил в затвор.
	__Романов__ _(смее се)_. Заслужен отговор. В Русия ли бяхте?
	__Андрей__. Не. Бях в Германия.
	__Елена__. Вие почвате като следовател. Не е ли по-добре да вземем по чашка ликьор?
	__Попов__. Непременно, Елена.
	__Председателят__. По случай завръщането на син ви, нали?
	__Елена__. Да, за нас днес е празник. Извинете ме за момент. _(Излиза.)_
	__Романов__. Тя сигурно много се радва?
	__Попов__. Ние всички се радваме.
	__Жорж__. Знаете ли, и аз се радвам, че вие се завърнахте. Лилия често ми е разказвала за вас.
	__Андрей__. Тъй ли? Защо се радвате?
	__Жорж__. Не зная защо, но, струва ми се, че бихме могли да станем Добри другари. Ние ще се разхождаме с нашата кола и ще говорим за много неща.
	__Андрей__. Кой знае дали ще имам време.
	__Жорж__. Не се безпокойте. В един такъв град винаги има повече време, отколкото ви е нужно.
	__Романов__. Напълно съм съгласен с Жорж. Човек просто не знае къде да дене това дяволско време.

N	Влиза __Елена__.

	__Елена__. Ако вие се бяхте оженили, навярно нямаше да бъде така.
	__Председателят__. Да, господин инженер, ако вие се бяхте оженили, ако имахте деца, сигурно времето нямаше да ви достига.
	__Попов__. Сега ти си кораб, който няма определен порт за спиране.
	__Романов__. И така е по-хубаво, нали? Вечно на открито море…
	__Попов__ _(смее се)_. Да, романтично…
	__Жорж__. То е, защото у вас няма вече енергия. И не само у господин Романов, а почти във всички стари. Аз никога не мога да остана без цел.
	__Романов__. Да установиш рекорд на автомобилна скорост в България?
	__Жорж__. Макар и само това да е, все пак е цел. После, да подготвя речта…
	__Романов__. Ти още ли не си подготвил тази реч? Досега бих направил два генерални ремонта.
	__Андрей__. Вие говорите за реч. По какъв случай?
	__Жорж__. Нашият град устройва футболен турнир и на утрото по този случай аз ще трябва да произнеса реч. Ах! — ето, вече имам идея! Вие можете да ми помогнете.

N	Влиза __Слугинята__ и подава на всеки чашка. Оставя подноса и шише с ликьор и излиза.

	__Андрей__. Не зная с какво бих могъл да ви бъда полезен.
	__Попов__. Виждате ли, прав е Жорж, младите започнаха веднага дейност. Ние ставаме бракувани кораби.
	__Жорж__. Ще бъде много хубаво, ако вие декорирате салона за утрото. Татко обеща вече своята подкрепа.
	__Председателят__. Може да се вземе една купа, която те носи името на дружеството. Така би се подигнала неговата морална п обществена стойност.
	__Жорж__. О, идеята е великолепна!
	__Романов__. Но ние се забравихме, господа. Наздраве!
	__Попов__. Наздраве за младите.
	__Председателят__. Наздраве за завърналия се. Момко, тази фабрика е издигната на плещите на вашия баща и инженер Романов. Ние искаме от вас — нашите синове — да я запазите, да удвоите това, което ние направихме. Не е мъчно. Трябва да бъдете малко умни и никак не сантиментални. Останалото е лесно.
	__Романов__. И за ваше здраве, господин Председател — двигателя на фабриката! За здравето на всички. _(Смее се.)_ И за моите бъбреци…
	__Елена__. Пардон, аз съвсем забравих, че не биваше да ви поднасям ликьор.
	__Романов__. Нищо, госпожо, сега е екстрен случай.
	__Председателя т__. Трябва да спазвате предписанията.
	__Жорж__. Наистина господин Романов, защо не вземете мерки? Вие имате пари, защо не се лекувате при специалист?
	__Романов__ Л къде е времето, времето къде е?
	__Андрей__. Мисля, че който има пари, има и време.
	__Романов__. Теоретически е така. Но практически — работата стои малко по-иначе.
	__Андрей__. Защо?
	__Романов__. Защото днеска ще се случи нещо, утре друго и време все не остава. Например тази сутрин някакъв каиш замотава никой си… Кой е отговорен? Аз. Кой ще се разправя с разните следствени власти? Аз. Вие не познавате отговорностите. И после — всяко предприятие си има своя, тъй да се каже, интимен живот. Ако не го пазя скрит, то значи да рискувам преди всичко своите акции.
	__Андрей__. Такаа… Значи, и вие имате акции във фабриката и затова пазите скрит „интимния й живот“?
	__Председателят__. Въобще всяка индустрия, всяко предприятие има свои скрити страни. Необходимо е.
	__Попов__. Те са млади и не разбират нищо от тази материя. Елена. Борисе, нали и той е инженер. Може би Андрей има право.
	__Попов__. Какъв инженер?!
	__Елена__ _(със задоволство)_. Забравих да ви кажа, че Андрей е завършил инженерство.
	__Попов__ _(радостно изненадан)_. Истина ли, Андрей? Романов. Вие сте инженер? Какъв инженер?
	__Андрей__. Миналата година завърших машинно инженерство.
	__Председателят__. Ето един рационален младеж. Попов. И ти сега си инженер? Андрей, а как можа да завършиш, отгде взе пари?
	__Андрей__. Ех, сега защо да се връщаме на толкова болни теми. Разбира се, не е лесно да се работи нощем, а денем да се слушат лекции; не е лесно да правиш на половината студенти от факултета чертежите. Но всичко мина…
	__Попов__ _(сконфузено)_. Да, да, да не се връщаме на такива болни теми… всичко мина…
	__Председателят__. Виждаш ли, Жорж, ето един положителен човек. На такива хора може да се довери всичко.
	__Андрей__. Там имаше много такива и все пак нямат работа.
	__Председателят__. Бъдете сигурни, щом сте изплавали дотука, останалото е лесно.
	__Романов__. Чакайте, чакайте… М-м… защо да не е възможно?… Господин Председател, ето ви удобен случай за моите бъбреци. Вие преди малко казахте, че на такива хора може всичко да се довери Аз съм вече стар, имам акции във фабриката, имам държавна пенсия… защо ми е повече работа? Ето ви моя заместник. Уморен съм, стига толкова.
	__Председателят__. Не е невъзможно, но… как да кажа, той е още много млад.
	__Романов__. Добре, сега сме в началото на май. Нека работи заедно с мене два-три месеца и после…
	__Елена__. Ах, много-много съм ви признателна, господин Романов.
	__Попов__. Вие просто се жертвувате.
	__Романов__. Никаква жертва. Необходима ми е по-дълга почивка, а още по-добре, ако съвсем зарежа работата. Здравето преди всичко.
	__Елена__ _(кокетно към Председателя)_. Надявам се, че ще бъдете така добър…
	__Председателят__. Защо не. Ще покаже пробната му служба, нали, Романов? Още по-добре — че ще можем да поставим на този отговорен пост човек, който произхожда от нашите среди. Но ние не сме питали още него.
	__Елена__. О, Андрей ще бъде съгласен.
	__Андрей__. Разбира се, съгласен съм да работя и като обикновен техник, в случай че няма работа.
	__Попов__. Нуу, какво, Андрей?
	__Елена__. Никога няма да допусна.
	__Председателят__. Не се безпокойте, госпожо, съгласен съм, ние Есе пак трябва да си създаваме кадър.
	__Елена__. Съгласен сте?! _(Гледа го ласкаво.)_ Благодаря ви, господин Председатели).
	__Попов__. Просто не зная как да ви благодаря.
	__Андрей__ _(със сдържана учтивост)_. И аз също. Ще се помъча да оправдая себе си като техник.

N	Влиза __Сираков__. Едната му ръка над лакътя е ампутирана.

	__Сираков__. Извинете… _(Раболепно.)_ Но… господин директоре, имам да ви докладвам нещо важно. Струва ми се, че ще… но вие по-добре знаете какво трябва да се направи.
	__Попов__. Какво има?
	__Сираков__ _(вади от чантата си вестници)_. Заповядайте. Тук в местния вестник има една статия по повод тазсутрешната злополука.
	__Попов__. Дайте.

N	Сираков стои зад него и му сочи с молив мястото на статията.

	__Андрей__. Какво се е случило? Каква злополука?
	__Романов__. Неприятности винаги се случват. Тука не е Германия. Там работниците са дисциплинирани — внимават. При качване на каиш тази сутрин един работник е бил убит.
	__Председателят__. В България повече от 80% от злополуките се дължат на невниманието на работниците.
	__Андрей__. Нямате ли специалист за тази работа?
	__Романов__. Имаме, но той е в отпуск.
	__Попов__. Дявол да го вземе, това куче, Сидеров, пак се зъби.
	__Романов__. И има право.
	__Попов__. С какви ли не храчки ни кичи… „фабрика за човешки кожи“, „експлоататори, които нямат милост“…
	__Елена__. Фуу… що за сарказми!
	__Романов__. Пак ви казвам — има право. Хиляди пъти съм ви говорил по тази работа. Да му метнем нещо, и ще видите как ще млъкне. Ще млъкне, помнете ми думата.
	__Председателят__. Трябва да се помисли. Всеки случай така не бива да продължава. Инженер Романов има право. Жалко е само, че тези проклети журналисти много често се сменяват в нашия град. Виждате ли, господин млади инженер, „интимният живот“ се налага, не може без него. Но… да ставаме.
	__Попов__. В другата стая ще бъдем по-спокойни.
	__Романов__. Не трябва още отсега да отчайваме моя заместник.
	__Елена__. Господа, толкова ли е важна работата? Поне днес…
	__Председателят__. Разбираме ви, но трябва да се бърза. Всеки момент може да пристигнат следствените власти и ние трябва да бъдем готови да ги осветлим и да приготвим показанията на свидетелите работници.

N	Андрей стои умислен, останалите, без Елена и Жорж, излизат.

	__Романов__ _(на излизане)_. И тъй, колега, не се отчайвайте. Все пак всичко е лесно. Принципа е — живот на машините и производство. _(Излиза.)_
	__Жорж__. Интересен човек е инженер Романов. Вие как го намирате?
	__Андрей__. Рано е да се произнасям.
	__Елена__. Той ти направи голяма услуга. Искате ли да извикам пианистките?
	__Андрей__. Както обичаш, майко.
	__Жорж__. Непременно. Аз съм обещал за днес една разходка на Лили.
	__Елена__. Искате да кажете да я извикам.
	__Жорж__. Ако не им преча?
	__Елена__. Не се безпокойте, Жорж, тя би се радвала да ви види. _(Излиза.)_
	__Жорж__. За какво мислите? Или сте уморен?
	__Андрей__. Уморен? От какво? Някак си още не съм свикнал с обстановката.
	__Жорж__. Тука е много глухо, нали? А там — шум, живот… Ах, колко ми се иска да се запилея, да бъда погълнат от онзи шум, от онова веселие!
	__Андрей__. Вие имате възможност, защо не заминете нанякъде?
	__Жорж__. Татко не позволява. Исках, но той се страхува. Знаете… аз съм му единствен син.
	__Андрей__. Да, да, естествено…

N	Влиза __Лилия__, водеща Мира за ръка.

	__Лилия__ _(изплашена)_. Свърши ли се, Андрей?
	__Андрей__. Засега — да.
	__Жорж__. Ти си изплашена, Лили, какво има?
	__Лилия__. А-аа, Жорж!… Извинявай, аз забравих… Добро утро. Нищо, нищо няма.
	__Мира__. По-добре е да си отида; и без това днес нищо не свършихме.
	__Лилия__. Не, остани! Моля те, Мира — остани. Нека има понече хора… По-хубаво е…
	__Жорж__. Лили, ти сега можеш да поздравиш брат си за новата му длъжност.
	__Андрей__. Много бързате. Още не е окончателно установено.
	__Жорж__. Познавам баща си — той държи всякога на дадената дума.
	__Лилия__. Каква длъжност?
	__Жорж__. Брат ти ще замести инженер Романов.
	__Лилия__. А господин Романов?
	__Жорж__. Той ще отиде да се лекува.
	__Лилия__. Аз никак не се радвам.
	__Андрей__. Защо?
	__Лилия__. Много повече бих искала ти да ваеш.
	__Мира__. Значи, наистина вие ще заместите инженер Романов?
	__Андрей__. Така казаха, госпожице. Изглежда, че и вие не се радвате?
	__Мира__. Право да си кажа — не.
	__Андрей__. Интересно.
	__Мира__. Защо трябва да се механизирате и вие? Защо трябва и вие да ставате част от тази фабрика?
	__Андрей__. Защото трябва да се яде.
	__Мира__. И вие ще ръждясате, както всички. Непременно ще ръждясате… Мислех, че ще донесете нещо ново тука. Мислех, че ще раздвижите душите на хората. А сега си поставяте сам веригата… Ние и без това сме много тихи… Колко е страшно, че тука няма нито една гръмотевица… Мислех, че ще бъдете огън, който ще махне ръждата.
	__Андрей__. А боли ли?
	__Мира__. От какво?
	__Андрей__. От веригата, от пустота.
	__Мира__ _(въздиша)_. Да, много боли.
	__Жорж__. И от скуката, нали?
	__Мира__. Не само аз чаках да дойде някой и да раздвижи града, а много други. Сега ще настане отново мъртвило. Сега ще бъде по-мъртво отвсякога… Значи, и вие не носите огън?
	__Андрей__. Разбирам ви… Мнозина ли, казвате, чакат? От дълго ли чакат? Искате ли? Вие нищо не искате, госпожице, вие само мечтаете. Не може, ако се иска, да се чака осем години, и то само един човек. Какво съм аз? Сам не съм нищо. Тука има други, много по-силни от мене. И ако само аз съм някаква надежда, дълго има да носите своята болка като онзи там. _(Сочи „Човека под бреме“.)_
	__Лилия__. Защо го кориш, Андрей?
	__Андрей__. Защото и той много е ръждясал.
	__Мира__. Не сте справедлив. Вие много хубаво сте въплътили в него трагедията на тишината. На нашата тишина… Бедния, как крета… също като нас… като всички ни. А вие не сте ли изгубили надежда, че той някога просто тъй — ще изтърси бремето си — болка и тишина?
	__Жорж__. Заклевам се, че вече не разбирам от тази философия.
	__Лилия__. И аз. Но мене ми се струва, че чувствувам.
	__Андрей__ _(към Жорж)_. Вие не разбирате, защото за вас бремето е само скука. _(Към Мира.)_ Как мислите, не възприемате ли и вие малко едностранчиво „Човека под бреме“?
	__Мира__. Едностранчиво?
	__Андрей__. Да. Защото някога аз исках да символизирам с него не само страданието, а и много други неща. Някога мислех, че този човек въобще няма да се освободи от предразсъдъците, от мизерията, от вярата си, че върши подвиг, като носи това бреме.
	__Мира__. А сега?
	__Андрей__. Сега вярвам. Мина времето, когато хората мислеха, че с гладът ще отидат по-близо до бога. Гладът ги учи сега да искат свое право под небето. Те много чакаха, чакаха като вас и сега вече искат.
	__Мира__. Тогава гръмотевицата ще дойде?
	__Андрей__. Ще дойде. Гръмотевицата, когато човекът ще хвърли своето бреме и то ще падне със страшен грохот. Този човек аз бих искал да извая. _(С увлечение.)_ Този човек… Силен, опиянен от свободата си… с мускули от стомана… с бляскав поглед…
	__Мира__ _(унесено)_. И възроден, нали?
	__Андрей__. И възроден…
	__Мира__. И горд, нали?
	__Андрей__. Да, и горд… С бликаща младост…
	__Мира__ _(увлечена, неусетно отива при него и го хваща за ръката)_. С младост, с младост!… Ти ще го изваеш!… Трябва да го изваеш, Андрей, трябва да го изваеш!…
	__Жорж__. О, вие много бързо станахте интимни!
	__Лилия__ _(бързо)_. Жорж, моля те…
	__Мира__ _(стряска се)_. Да… Какво?… Извинете… Какво направих аз?… Извинете… Аз трябва да си отида… Така неусетно…
	__Лилия__ _(отива при нея)_. Мира, слушай, аз те разбирам… Остани, Мира!… Той не искаше…
	__Мира__. Не, трябва да си отида… Довиждане. _(Излиза.)_
	__Лилия__. Какво направи, Жорж. Колко си лош!

N	Андрей го гледа мрачно.

	__Жорж__. Какво?… Аз се пошегувах. А тя така се увлече… _(Към Андрей.)_ Вие като че ли ми се сърдите?
	__Андрей__. Нещастната, тя трябва много да е страдала.
	__Лилия__. И да знаеш как чувствува музиката!
	__Андрей__. А само с уроци по пиано ли живее?
	__Лилия__. Помага на татко в неговата работа. А някога и те са били богати.
	__Жорж__. Аз не я обичам много. Тя като че ли ни гледа ня как отгоре и с малко злоба.
	__Лилия__. Отгоре? Кой знае, може би има право.

N	Влиза __Попов__ със __Сираков__.

	__Попов__. Жорж, ние отиваме до фабриката. Баща ти пита дали ще дойдеш с нас.
	__Жорж__. Разбира се, че ще дойда. В такова време е просто удоволствие да се кара. Лили, кога ще дойдеш с мене, нали ми обеща за днес? Ще те взема днес и ще караме славно! _(Към Андрей.)_ И вие, ако обичате. Много се радвам, че се виждаме отново след толкова време. Довиждане. Ще има доста да говорим. По въпроса за „стоманените мускули“ съм напълно съгласен с вас. _(Излизат заедно с Лилия.)_
	__Попов__. Андрей, когато отпочинеш, ще бъде необходимо понякога да обикаляш из фабриката, за да се запознаеш с машинарията, а главно — с двигателя и котлите.
	__Андрей__. Добре. Мисля, че утре или други ден ще мога да почна.
	__Попов__. До заминаването на Романов ти ще бъдеш негов заместник, а отговорност за всичко ще поемеш след тази дата.
	__Андрей__. Добре.
	__Попов__ _(към Сираков)_. Сега, Сираков, ти ще отидеш в канцеларията и там ще приготвиш изложенията по злополуката. При себе си няма да допускаш никого. Трябва също да редактираш в духа, в който ти казах, показанията на свидетелите работници.
	__Сираков__. Разбирам. Господин директоре, не е излишно да ви доложа,… _(Поглежда Андрей.)_
	__Попов__. Може да говориш всичко пред него.
	__Сираков__. Като че и Боев насъсква работниците. Нещо негодуват за злополуката…
	__Попов__. Кой ти каза това?
	__Сираков__. Хе-хе-хе, аз имам хорица, които…
	__Попов__ _(като на себе си)_. Ако той не беше толкова способен, ако производството не вървеше с него тъй добре…
	__Сираков__. Аз само тъй… долагам…
	__Попов__. Сега остави това… аз зная. Прибери всички книжа и иди в канцеларията.
N	Чува се отвън автомобилна сирена.
	А ти, Андрей, почини си и можеш да обикаляш. _(Гледа го.)_ Здрав си. Нищо ти няма. _(Приближава се до Андрей и го тупа по рамото.)_ Само малко си бледен… Ще се поправиш. _(Излиза.)_

N	Сираков прибира книжата в папка.
N	Пауза.

	__Андрей__. А вие, какво?… _(Гледа го. Пауза.)_
	__Сираков__. Нищо.
	__Андрей__. Чиновник ли сте тука?
	__Сираков__. А че… чиновник.
	__Андрей__. В канцеларията?
	__Сираков__. Навсякъде…
	__Андрей__. Професия имате ли?
	__Сираков__. И аз съм техник, само че в едно предприятие на господин Председателя си изгубих ръката при злополука. Андрей. А сега?
	__Сираков__. Сега — нищо… работя…
	__Андрей__ _(с презрение)_. Работиш… А знаеш ли каква е разликата между тебе и червея?
N	Пауза. Сираков го гледа учудено.
	Когато настъпиш червей и се откъсне част от него, тя пак ще израсне, но твоята ръка — никога!

N	Завеса


>	Действие второ

N	Чакалня във фабрична амбулатория. Наоколо до стените пейки. В средата — голяма правоъгълна маса и по нея разпокъсани списания и вестници, наоколо й няколко стола. По стените са окачени картини с твърдо съмнителна художествена стойност. Сюжети: „Борба с туберкулозата“, „Венерическите болести“ и плакати „Пази чистота“ и други. Вдясно — прозорец. Вляво — врата, която води за приемната на лекаря. В дъното — голяма двукрила врата, напълно отворена. През пея се виждат рафтове с медицински потреби. До самата врата от външна страна, в ъгъл, има телефон.

	__I работник__ (60 г.). Та свири, казваш, а?
	__II работник__ (25 г.). Свири.
	__I работник__. Силно ли?
	__I работник__. А че… силно. Тука. _(Сочи гърдите си.)_
	__I работник__. Май че не е силно, ама си се изплашил. Много се плашите сега младите. А ние през войната…
	__II работник__ _(прекъсва го)_. Какво вие през войната? Ти да си, та няма да се плашиш, а? Така било то! Войната… Остави я ти нея… Тогава е било друго…
	__I работник__. Чакай бе, момче! Виж го как хвръква? Ама дее… Дай на човек две думи да каже…
	__I работник__. Яд ме е, че само брътвиш.
	__I работник__. Защо да брътвя? Чакай да ти кажа, пък тогава… През войната беше то. Един студ, студ, да плювнеш, плюнката на лед пада, на парчета…
	__II работник__ Е, чак толкова… Чул си го отнякъде.
	__I работник__. Не вярваш, а? Какво си видял ти, момче — нищо. Още две косъмчета имаш под носа си… Та тогава нещо взе и мене да свири в гърдите. Ама свири, ти казвам — хармоника! Престане ли французино да боботи с антилерията, съберат се момчетата в землянката и викат: „Хайде, бай Младене“… Седна аз на средата, а те около ми и… слушат. Хеле, имаше едно даскалче: „Бай Младене — кай, — ти пари трябва да взимаш за музиката.“ Забоботи пак антилерията, а то се обажда: „Виждаш ли — кай — французино ти плеска ръце.“ Един вид бравос ми викат, разбираш ли?
	__II работник__ _(смее се)_. Измисляш ги, ама хубаво ги измисляш. А французите ти ръкопляскат, а? Много пък далече се е чуло.
	__I работник__. Че защо, може по безжичния да слушат хората. Ама какво съм седнал да ти разправям, ти не знаеш какво е това „безжичен“. Така, момче… Няма нищо — за една седмица ми мина.
	__I работник__. А мене от пет месеца е и не минава.
	__I работник__. От пет месеца? Тогава — не знам.
	__II работник__. Мъчно ми е, не мога понякога място да си намеря. Имам детенце… Завърна се в къщи и то запротяга ръчичките: „Татко… татко…“ _(Съвсем с мъка.)_ Едва бръщолеви… Искам да го целуна, а не ми дават.
	__I работник__. Не дават ли?
	__II работник__. Не дават.
	__I работник__. Кой не дава?
	__II работник__. Докторите…
	__I работник__ _(със съчувствие)_. Тюуу — зверове!
	__II работник__. И като си помисля, че ще трябва да го оставя… На кого?… С какво ще живеят?…
	__I работник__. Е де, е де, виж го къде отиде. За това не мисли. Млад си, като на куче, дето е казано, ще ти мине. Аааа таквоз… за това не мисли… Не струва. От мъка човек се поболява… Тъй ами, не мисли…
	__II работник__. И аз не искам да мисля, ама само влиза в главата ми. Като муха — пропъдиш я, а тя след малко, ето пак забръмчи до ухото ти.

N	Влиза III работник. Едър, с кожен каскет и китката му на едната ръка е превързана грубо.

	__III работник__. Подранили сме, както се вижда. Брей, ама жега ще бъде днес… _(Бърше си челото.)_
	__I работник__. Ба, така, на сянка, както съм тука, нищо ми няма.
	__III работник__. О, бай Младене, ти ли си бе! И ти при доктор на стари години. Какво ти е!
	__I работник__. А че… очите, баевото. Не гледат пустите, сълзят и беля ми правят.
	__III работник__. Беля ли?
	__I работник__. Онзи ден надзиратело ми каза да боядисам сто и петдесет парчета червен цафтиян. Хубаво, ама от пусто недоглеждане първите шест парчета съм боядисал сини и чак после се усетих. После — разправия, колкото си искаш. Така е то, когато човек не доглежда.
	__III работник__ _(смее се)_. Голяма работа! И тях няма да ги хвърлят.
	__I работник__. А бе то — така е, ама на…
	__III работник__. Не се коси, ние няма да я оправиме.
	__I работник__. Ти какво, за ръката ли си дошел? Какво ти е?
	__III работник__. Натъртена е нещо.
	__I работник__. А че докторът ще ти помогне ли на натъртено?
	__III работник__. Все по разбира той.
	__I работник__. Разбира, вятър! Аз от баба си още зная — на натъртено — лук. Лучец, лучец на натъртено. Така да знаеш. Турни кълцан лук, пък после, ако не мине, магаре ми кажи.
	__II работник__ _(мълчи, умислен до това време)_. Ти все знаеш.
	__I работник__. Зная зер. Сега, което зная — зная.
	__II работник__. А за очите си цяр не знаеш, ами при доктора си дошел?
	__I работник__. Е, то за очите е друго. И на тях им знам цера, на моите очи.
	__III работник__. Хайде де, какъв е?
	__I работник__. Младост.

N	Вторият и третият работници се смеят. Влизат IV, V и VI работници. VI работник е с патерица. Единият му крак е превързан.

	__I работник__. Не сме били само ние за доктор.
	__IV работник__. Не бой се, лека-полека, както върви, по цяла смяна ще идваме.
	__V работник__. Трай, че иде доктора с онова куче…
	__III работник__. Че какво, като иде, за него сме дошли я. Него чакаме. Или да я оправят, или…
	__VI работник__. Икономии ще ни правят на наш гръб… Ех, няма ли и ние да ги впрегнем един път… да ги видя аз как се вдига ос, тон и половина, с дванайсет души… Да видим тогава чии крака ще се счупят. „Не си внимавал — казва — и затова си го счупил.“ Не съм внимавал ли? О-ооо, да видя аз тогава!…
	__I работник__. Стига бе, момчета, сами на белята в устата влизате.
	__IV работник__. А така сме цъфнали.

N	Влиза __Сираков__.

	__Сираков__. Много пък болни днеска.
	__I работник__. Всеки по нещо си има, господин Сираков. Аз… таквоз… за очите.
	__Сираков__. Не можахте да разберете, брей, не можахте. Сега сме във форсмажор — един като липсва, цялата работа куца.
	__VI работник__. Ти да не искаш на носилка да ни носят във фабриката?
	__Сираков__. За тебе не казвам. _(Към II работник.)_ Ти пък защо ей дошел?
	__II работник__. Аз си знам защо. Не ме закачай, че както ми е причерняло… Мене свяст ми се вие, а той взел да ме разпитва. Аз си знам защо…
	__II работник__. Ти по-добре си иди и не се бъркай. Никой от добро не идва тука. Какво, ще ни плашиш с директора ли? Казвай на когото си искаш, но не ни закачай.
	__Сираков__ _(омекнал)_. От добро не разбирате, та човек да ви продума. Кой ви закача? Все искате като началство човек да се отнася с вас. А само за надници плачете. Не може така. Форсмажор сме. Трябва да се бърза. Поръчки има.
	__V работник__. Като има поръчки, та на баща ти парите ли ще пропаднат?

N	Сираков стои в неловка поза.

	__Лекарят__ _(показва се на лявата врата)_. Първият поред.
	__I работник__. А че комай аз съм. _(Излизат заедно с лекаря.)_
	__IV работник__. Остави го бе, той, човека, с това прехраната си вади.
	__V работник__. Нека я вади, само че от сиромашки залък понякога пресяда.
	__Сираков__. Как сте се наострили… Като оси се разбръмчахте.
	__VI работник__. И как ще се разбръмчим!
	__Сираков__. Зная аз кой ви дава тия фитили. Мъти ви главите онзи, механика Боев, ама на добър край няма да ви изведе. Вие ще пострадате. Мене какво ми е? И аз — работник като вас. Опичайте си ума, че лошо ще стане.
	__III работник__. От това по-лошо де?
	__Сираков__. Мъти се тя някаква, ама де да видиме…
	__VI работник__. А бе ти над чужди мъртви защо плачеш? Гледай тебе да ти е топло, пък нас ни остави. Твоите сълзи ние ги знаем. Едно ще ти кажа: да не съм те чул друг път за Боев да си казал нещо, ни лошо, ни добро, че зъбите ти избивам. Ти на този човек краката не си достоен да целунеш, разбираш ли?
	__V работник__. Той без риза ще умре, а ти и тези от гърбовете искаш да смъкнеш.
	__Сираков__. Аз нищо не искам, аз… така — за ваше добро ви приказвам. Ваша воля. Като не искате да ме слушате, много ви здраве. _(Излиза.)_
	__III работник__. Какъв е мазен, когато види дебелия край.
	__VI работник__. Почакайте, всички мазни ще станат.
	__II работник__. Колко пари ми струва, когато мене няма да ме има вече…
	__VI работник__. Не е така. Ако само за душите си гледаме, да станем като този скот. Ти дете имаш. За него не мислиш ли? То няма ли да живее по-нататък? Няма ли и то да работи? А на Боев какво му липсва? Получава си хубави пари, ама пак се бори.
	__III работник__. А младият инженер? Баща му директор и пак ръмжи.
	__IV работник__. Наистина това момче не мога още да го разбера. Много човешки се носи. С Боев постоянно се разправят. Обикалят, гледат машините… Някак не по служба се носи.
	__VI работник__. Механика веднъж ми разправяше: „Честно момче, малко са — казва — такива.“
	__III работник__. Да го няма Романов, той ще ги оправи, ама…
	__V работник__. Какво ще ги оправи бе, така се оправя то. Като бил син на директора, та ще го гледат за черни очи. Господ да е, щом им мъти водата, ще го изгонят.
	__IV работник__ _(към VI.)_ Онзи ден, когато ти пострада, чух го да гълчи Лалев: „Ти да не мислиш, че като си взел по-малко хора, голямо чудо си направил? Хем крака си счупил — казва — на човека, хем оста си побил. Сега — казва — една надница няма да стигне само да я шлифоваме.“

N	Отваря се лявата врата. На нея се показват I работник и лекарят.

	__I работник__. Казвам му на това момче _(сочи II раб.)_, че зная цяр за моите очи, а то се смее. Та, за очила — през време на работа, може. Ама за иначе, за постоянно — не си маскаря аз лицето на стари години. Така. Хайде сега, със здраве. _(Излиза.)_
	__Лекарят__. Втори поред. _(Става II работник и мълчаливо влиза в приемната.)_
	__V работник__. Какво му е, та е толкова оклюмал?
	__IV работник__. Гледа си хала човекът.
	__Андрей__. Един човек е унищожен като животно, а ние ще разрешаваме тактически задачи. Срамота!

N	Отвън се чува сподавен шум: „По-полека, внимавайте на ъгъла.“ Друг глас: „Дръж по-леко де, целия си се схванал, като вол вървиш.“

	__Лекарят__ _(излиза през дясната врата. Вън се чува гласът му)_. Не оттука, през другата врата, направо в приемната… Така, внимателно.

N	Чуват се охканията на пострадалия: „Ей, Иване, Чапраз, ти нож нямаш ли?… Секач?… Убийте ме, бееее, убийте ме… А бе вие сърца нямате ли?… Убийте ме, беее… Не мога повече. Ее-ех…“ Заглъхва.

	__Андрей__. Чуваш ли?
	__Попов__. Страшно… И как ли боли?
	__Андрей__. Боли… Знаеш ли, иде ми да й драсна една клечка кибрит… или като тогава — една бомба, но не малка — така — всичко да пръсне, от основи…
	__Попов__. Кой е виновен тук? Счупил се е шмиргела, и туйто…
	__Андрей__. Кой е виновен? Без виновен не може. Все има някой, има първопричина винаги.
	__Попов__. Още по-добре. Нека виновния е един, а не цяла фабрика.
	__Андрей__. И ти искаш да го търсиш?
	__Попов__. Разбира се.
	__Андрей__. Добре. _(Отива на телефона и застава, близо до вратата в дъното)._ Ало… ало… Канцелария, канцелария… вие ли сте, господин Сапунджиев?… Дайте ми механика Боев… да, свържете ме направо с неговия телефон… Благодаря… Чакам.
	__Попов__. Какво мислиш да правиш?
	__Андрей__. Ще търся виновния.
	__Попов__. А ако няма виновен? Ако виновния сега умира? _(Сочи вратата вляво.)_
	__Андрей__. Обикновено така става. Мъртвия не може да говори, виновния има пари и обществено положение, а истината затрупват с камъни и пръст. _(Телефонът звъни. Андрей отива.)_ Вие ли сте, Боев?… Преди малко… естествено, ще започнем… Донесете ми парчета от счупения шмиргел… да, да, и книгата за материалите… тя е в шкафа… дясното чекмедже… Щях да забравя — и офертите за покупката на шмиргелите. Колкото може по-скоро. _(Връща се.)_
	__Попов__. Мислиш ли ти, Андрей, че толкова лесно може да се намери виновния?
	__Андрей__. Не е никак мъчно. Преди всичко това е система. Не е лесно само да се накаже.
	__Попов__. Да, да, дори така да е. Тогава? Имало е хиляди случаи, когато моята съвест на прям моряк се е бунтувала страшно. Но… нищо не може да се направи. Ние всички сме в един кораб, може би според твоите млади очи гнил, плесенясал, пълен с плъхове, и сме се впуснали с него в далечно плаване… Да се изчистят плъховете друг изход няма, освен да запалим кораба… А наоколо е море… няма бряг… По-хубаво ли е да изгорим ние, Андрей, или по необходимост дз оставим плъховете?
	__Андрей__ _(с болна ирония)_. А Бранд, татко, какво ще стане с твоя Бранд — „с разветите коси от бурята, в момента, когато преминава фиорда“?
	__Попов__. Да… Бранд… _(Тъжно клати глава.)_
	__Андрей__. А за плъховете — имаш право. Аз нищо не мога им стори. Аз — сам. Но техния живот е застрашен, защото кораба все пак ще пропадне, защото милиони чакат неговата гибел! И ако вам се струва, че няма бряг — лъжете се, — има бряг!… Но вашите очи са много стари и не виждат, и не искат да видят.

N	Чува се гласът на пострадалия: „Докторе, дай ми някакъв бяс бе, отрова ни дай… Ооох!“

	__Попов__. Не мога да понасям повече. Нека дойде Романов, нека той се разправя, нека той слуша. Не мога да издържам тези погледи. Ти видя ли как ме гледаха работниците? Искам ли аз… Нещастие… А ти, Андрей, внимавай. Той, Романов, ще оправи всичко. Не бързай.

N	Влиза __Боев__, облечен в дочени дрехи. Мълчаливо поздравлява Попов.

	__Боев__ _(към Андрей)_. Ето, господин инженер. Всички парчета не могат да се намерят.
	__Попов__. Защо са ти тези неща?
	__Андрей__. Търся виновния.
	__Попов__. Искаш да кажеш — инженер Романов?
	__Андрей__. Точно така. Още по-рано го запитах за разликата по отношение на оборотите. Той се засмя и отвърна: „На практика не всичко е така гладко, както на теория.“
	__Попов__. Не разбирам.
	__Андрей__. На шмиргелите, които се употребяват в тази фабрика, е написано, че се допускат максимални обращения хиляда и осемстотин, а на осите ние имаме две хиляди и петстотин въпреки крайно нестабилните стативи.
	__Попов__. И ти искаш да обвиниш инженер Романов?
	__Андрей__. Не само това. Гадното тука е, че аз подозирам гешефт.
	__Попов__. Гешефт?!
	__Андрей__. Да, така ми се струва. _(Вади от джоба си малка лупа и наблюдава няколко парчета от шмиргвла.)_
	__Пауза__.
	__Попов__. Стига, Андрей! Не забравяй, че благодарение на него ти от утре заемаш неговия пост.
	__Андрей__. Тогава какво — да си затварям очите?
	__Попов__. Не да си затваряш очите, но да не пламваш.
	__Андрей__. И когато в тази фабрика има убийци?
	__Попов__. Убийци?!
	__Андрей__. Този човек там е убит с предумисъл от инженер Романов.
	__Попов__. Не е възможно!… Какво искаш да кажеш?… Чакай, Андрей… Не бързай, ти много бързаш… Защо не идва той?… Къде е Романов? Ще отида… Внимавай, не бързай с изводите си. Той ще ти докаже… Аз ще го извикам… _(На излизане.)_ Андрей, не бързай!… _(Внушително.)_ Андрей, не бързай!…
	__Андрей__. Та това не са шмиргели, а боклуци.
	__Боев__. Още не мога да разбера нищо.
	__Андрей__. Не разбирате? За мене е ясно — инженер Романов, за да реализира икономии, вместо шмиргели е доставял боклуци. Инженер Романов е знаял, че тези шмиргели не отговарят на оборотите, и ги е поставял…
	__Боев__. Гадове… _(През зъби.)_ Онзи човек лежи с раздробен стомах…

N	Пауза. Андрей разглежда офертите и книгата за материалите.

	__Андрей__. Виждаш ли, виждаш ли? Аз имам право… _(С болка.)_ Имам право.
N	Боев се навежда над книжата.
	Той даже не се е постарал да се прикрие. И защо? Кой ще го следи?… Всеки си има свой отдел и граби… Една взаимна, мълчалива компенсация. В офертите имаме две марки за парче, в книгата за материалите — триста и осемдесет лева. Къде е разликата? За мито ли? Това е смешно.
	__Боев__. И сега ще дойде звездите да ми сваля. Гад!…
	__Лекарят__ _(влиза)_. Къде отиде господин директора?
	__Андрей__. След малко ще дойде.
	__Лекарят__. Пострадалия почина въпреки всичките ми усилия да спася живота му.
	__Боев__. Какво са вашите усилия, докторе? „Въпреки всичките ми усилия“… Ако от една страна режем, от друга над даваме, разбира се, нищо няма да излезе. „Усилия“…
	__Лекарят__. Вярно… Но кой е крив? Случило се е… _(Отива на телефона.)_
	__Боев__. Знам как се е случило. Може и друго да се случи…
	__Лекарят__ _(на телефона)_. Ало, канцелария… Съобщете на господин директора, ако е там, че работника почина… Нека уведоми властите. _(Отива направо в приемната.)_
	__Боев__. Какво мислите да правите?
	__Андрей__. Естествено, ще изложа в съда това, което виждам.
	__Боев__. Та кой ще ви вика в съда?
	__Андрей__. Лесно. Ще накарам семейството на пострадалия да заведе дело.
	__Боев__. Но вие, господин инженер, не знаете ли, че обикновено в такъв случай нищо не излиза.
	__Андрей__. Зная. Вие имате право. Донякъде това е дон-кихотство, но не мога да мълча.
	__Боев__. Те ще ви изхвърлят.
	__Андрей__. Зная. Но да въведа нов порядък във фабриката, те пак няма да ми позволят, защото не е в техен интерес. А така поне на работниците ще се отворят очите.
	__Боев__. А вие?
	__Андрей__. Какво аз? Аз съм един, а те са много.
	__Боев__. Така, така… Чакайте, вие, значи, искате да се жертвувате? А бихте могли да седите тука и да получавате заплатата си. Бихте могли така, по линия, да наследите завинаги онази гад Романов. Знаете ли, аз съм груб човек… Много съм страдал и нежности в устата ми стоят като коприва, но вие, вие сте ми брат!
	__Андрей__. Боев, нека бъдем братя!
	__Боев__. Ще им кажа аз, всичко ще им кажа. И да видиш как те обичат с простите си души, ще видиш, Андрей. _(Гледа го с любов.)_ Нали не ми се сърдиш, че те наричам така? Какви братя сме, ако приказваме като на бал? Ако те уволнят, ние и стачка можем да им направим.
	__Андрей__. Слушай, остави това… Има работи, които ти не знаеш. Как ще живея аз по-нататък, когато в бащиния ми дом ще настъпи такава паника? По-хубаво е да си замина. А стачка… има хиляди други причини…
	__Боев__. Причини вярно има. Но стачица ще им направи-ме ние, братко, ей тъй на — от солидарност. А причини вярно има и тях ще сложим, най-важно — тях, а после — нека привикнат… току-така без практика не може.
	__Андрей__. И не им казвай. Тука няма никаква моя жертва. _(Сочи вратата.)_ Тя е там, тя е обща и усилията трябва да бъдат общи.
	__Боев__. Добре. Има кога да поговорим за нашето поведение. А сега на най-главното, на практическата част. Ако Романов узнае твоите обвинения, няма да допусне тези неща _(сочи парчетата и книжата)_ да влязат в съда в такъв вид.
	__Андрей__. Моите обвинения не се базират само върху тях. Ами тази язва в котела и превишеното налягане? Ами трансмисиите, които се люлеят като паяжина? Ами липсата на вентилатори?
	__Боев__. Дявол да го вземе, но всичко, което казахте, може да влоши положението на Романов и да осигури живота на работниците, съмнително, разбира се, но към процеса не се отнася и затова ние трябва да запазим тези неща.

N	Отвън се чува оживен разговор.

	__Боев__. По-тактично е да си отида. Довиждане, Андрей. Иначе може да предугадят. _(Ръкуват се.)_ Да бъдем силни. _(Излизайки.)_ А стачица ние ще им направим… Аз отдавна мисля…
	__Андрей__ _(прибира парчетата и книжата)_. Сега започва. Това е началото.

N	Влизат Романов и Попов.

	__Романов__. Що за страх, драги колега? Изплашили сте се? _(Смее се.)_ Страшно нервна е сегашната младеж.
	__Андрей__. Не се смейте, господин Романов! Там лежи един човек, мъртъв, с разкъсан стомах от шмиргелови парчета.
	__Попов__. Как, той умря ли?
	__Андрей__. Да, умря!
	__Романов__. Разбира се, разбира се, това е друго… Трябва да се отнасяме с уважение към мъртвите.
	__Андрей__. А към живите? Ако ние се отнасяхме с уважение към живите, сега той нямаше да бъде мъртъв.
	__Романов__. Странно е това желание да трупаме всичко върху нашата съвест.
	__Андрей__. И вие наричате това „желание“? Хъмм!… „Желание“!… Но не разбирате ли, че нещата се налагат в случая мимо нашето „желание“? Вие не чувствувате ли, че той оттам крещи страшно: „Убийци, убийци!“…
	__Романов__. Еее, ето ти и халюцинации.
	__Попов__. Да, да, халюцинации.
	__Андрей__. Вие не чувате ли как жена му, децата му крещят всички заедно в къщи: „Убийци, убийци, убийци!“…
	__Романов__. Как, вие и това ли чувате?
	__Попов__. Но те още може би не знаят.
	__Андрей__. Вие не чувате ли как от фабриката тежко, като удар и чук, всички работници повтарят под ритъма на машините: „Палачи, палачи, палачи!“…
	__Попов__ _(с ужас, като ехо)_. „Палачи, палачи, палачи!“…
	__Романов__ _(иронично)_. И ти ли се поддаваш на халюцинацията?
	__Попов__. Аз?… Не. Но това е така страшно… Като че ли той действително чува… Някога там, в морето, когато беше много тихо, през нощите, някой от екипажа казваше, че чувал виковете на удавените в далечината. Отначало всички се смеят, но след пет минути до един стоим безмълвни и слушаме… Няма нищо и все пак напрягаме слухът си. Страшно е, нали?
	__Романов__. Страшно! И ти се страхуваш? Според мене не е мъчно всичко да се уреди. И защо това чудовищно надуване на нещата? Каква полза?
	__Лекарят__ _(влиза)_. Вие тука ли сте, господин директоре? Аз ви телефонирах в канцеларията. Той умря.
	__Романов__ _(малко раздразнено)_. Да, чухме вече.
	__Лекарят__. Но какво съм виновен аз, господин Романов, та ми се сърдите? Положих всички усилия и въпреки това…
	__Романов__ _(прекъсва го)_. Никой не ви казва, че не сте положили усилия.
	__Лекарят__. Знаете ли; открих, че той мирише слабо на алкохол.
	__Андрей__. Как, как?
	__Попов__. На алкохол?
	__Романов__. На алкохол? Истина ли той мирише на алкохол?
	__Лекарят__. Да, на ракия.
	__Романов__ _(мисли за момент и после лицето мц се озарява)_. Чакайте! На ракия?… А защо, дявол да го вземе, не ми казахте още отначало, нима не знаете, че е по-важно от това, че е умрял?
	__Андрей__. Тюуу, що за мерзост, инженер Романов!
	__Романов__. Не ми бъркай!… Чакайте!… Сега аз съм в творческа хипноза… Значи, той мирише на ракия?
	__Лекарят__. Да, мирише слабо.
	__Романов__. Не е вярно! Той мирише силно на ракия! Господин докторе, мъртвия ви пациент мирише нетърпимо на ракия!
	__Лекарят__. Но той мирише слабо, господин инженер.
	__Романов__. Не! Сега аз чувствувам оттука _(гледа иронично Андрей)_, че той мирише нетърпимо. _(Към лекаря)._ Вие навярно имате хрема.
	__Лекарят__. Възможно е, възможно е.
	__Романов__. Вие изпълнихте бляскаво своята задача. Идете си сега и пригответе книжата, отнасящи се до вашата длъжност за случая.
	__Лекарят__. Добре, господин инженер. _(Излиза.)_
	__Романов__. Разбирате ли вие какво е творческа треска? Навярно когато ваете, изпитвате нещо подобно. Сега аз ще ви дам един урок. _(Отива на телефона.)_
	__Попов__. Какво мисли да прави той?
	__Романов__. Ало… Ало…
	__Андрей__. Нима не разбираш?
	__Романов__. Ало, ало… дявол да ви вземе! Не се обаждат. Ало!… Ах, сволоч такава! Ало!… Да, вас. От половин час звъня и никой не се обажда. Навярно спите там всички… Не ме интересува… Веднага разпоредете да дойде при мене, да, тука, в амбулаторията… притежателя на отсрещната кръчма… Дявол я знае каква е… Да. „Кожарски работник“. Нека дойде веднага. Разбирате ли какво значи веднага? По-добре Сираков нека го извика. Ве-дна-га! _(Връща се.)_ Сега ще видим!… _(Самодоволно.)_ Творческа треска! Ха-ха-ха-ха… творческа треска.
	__Андрей__. Самодоволството ви е лошо, много лошо. Дори не мога да го нарека иначе освен цинизъм.
	__Попов__. Андрей!
	__Романов__. Цинизъм! Ха-ха-ха-ха… Цинизъм!
	__Андрей__. Да, цинизъм.
	__Романов__. Вие сте много щедър в епитетите. Цинизъм… Не, това не е цинизъм, драги колега, а изобретателност или кой знае какво друго, но в никой случай цинизъм. Ето преди малко вие седяхте безпомощен, просто като дете, и не знаехте какво да предприемете.
	__Андрей__. Разбира се, безпомощен. Да възкресявам мъртви аз не мога.
	__Романов__. Та кой ви е казал, кой е искал от вас да възкресявате мъртви?! Вие не сте тука с Христова мисия, а да се грижите за машините и да защищавате фабричните интереси в техническо отношение. Аз съм уверен, че по първия пункт вие сте великолепен. Не по-лошо от мене познавате всяка машина. Но достатъчно ли е само това? Не. Не е достатъчно да знаете диаграмите по шума на машината.
	__Андрей__. А вие какво искате?
	__Романов__. Малко познавате интимния живот.
	__Андрей__. Така ли мислите? Аз имам достатъчно опити от миналото, оттогава, когато бях стажант, оттогава, когато едно парче вмирисано месо беше по-сладко от всякакъв котлет…
	__Романов__ _(прекъсва го)_. Да, може би, може би… Но у вас има, изглежда, излишна съвест, а това е вредно… Съвестта за нас, колега, е лукс, както е бил лукс в онова време за вас котлета. Виждате ли, живота е устроен тъй, че всеки трябва да изпитва лишения.
	__Попов__. А колко би било хубаво, ако съществуваше някаква пълнота, едно равновесие… Тъй — и съвест, и котлети…
	__Андрей__. Не е възможно.
	__Романов__. Ла, наистина това е невъзможно.
	__Попов__. А защо?
	__Андрей__. Нима не разбираш, че сега е невъзможно?
	__Романов__. Живота е устроен така. Лишения всеки трябва да търпи. Аксиома е… _(Погледът му случайно пада на прозореца.)_ Ай, дяволът, как кара!… Като вятър…
	__Попов__. Кой е?
	__Романов__. Жорж. Впрочем той ще се издигне. Убеден съм, че нему ще върви. _(Гледа часовника си)._ Още го няма този дяволски кръчмар.
	__Попов__. Жорж е добро момче и има зад гърба си цяло състояние.
	__Романов__. У него няма нито следа от вашата сантименталност, а то е добър залог.
	__Андрей__. Нима у мене има сантименталност?
	__Романов__. Дори в твърде голяма доза.
	__Андрей__. А мене ми се струва, че нямам нито следа от тази проказа.
	__Попов__. Защо пък проказа?
	__Романов__. Той много правилно се изрази — същинска проказа. Ако аз съм се поддавал на такива чувства, знаете ли, досега да съм полудял. Но вие сте млад. Всичко ще се изпари. Във ваш интерес е. Да се отстраняват пречките за мене е страст.
	__Андрей__. Да се отстраняват пречките за мене е нужда.
	__Романов__. Добре, както искате го наречете, все едно. Тогава защо не отстранявате? Един човек бил убит. Какво искате? Защо не прескочите трупа му и не вървите напред?

N	Чука се на вратата.

	__Попов__. Влез!

N	Влиза __Кръчмарят__.

	__Кръчмарят__. Добър ден. _(Бърше си лицето.)_ Брей, топло, брей… Небето се е нагряло като връшник. Малко като бърза човек — остави я…
	__Романов__. Ела, ела насам.
	__Кръчмарят__. Идва при мене господин Сираков и ми казва: „Бягай — казва — при инженера в амбулаторията.“ Две крачки място, а замирисах от пот като пор.
	__Романов__. Бай… _(Гледа. Кръчмаря.)_
	__Кръчмарят__. Коста, Коста.
	__Романов__. Така, бай Коста. Викаме те по една работа при нас и вярваме, че няма да се излъжем с тебе.
	__Кръчмарят__. Еее, и таз хубава, може ли!
	__Романов__. Фабричното управление отдавна искаше да отвори на свои средства някъде близо една лавка, но аз се противопоставих. Където има повече пари, и клиентите са там, нали?
	__Кръчмарят__. Така е, така е…
	__Романов__. Тази работа я разтурихме. Нека, казвам, и хората да преживяват.
	__Кръчмарят__. Хубаво сте направили, господин инженер, а то, какъвто затегнат стана живота, бог знае къде щяха да ни лаят кучетата. Благодарим.
	__Романов__. Ти не можеш да отречеш, че имаш полза от фабриката.
	__Кръчмарят__. Ааа, да пази господ, сега каквото е право — право е.
	__Романов__. Добреее. Ами тази сутрин беше ли при тебе Арсо Македонеца?
	__Кръчмарят__. Арсо ли? Умрял бил, казват. Бог да го прости.
	__Андрей__ _(внезапно)_. Тази сутрин той идва ли при тебе?
	__Кръчмарят__. Той всяка сутрин идваше.
	__Андрей__. Всяка сутрин? Никога ли не пропускаше да не дойде?
	__Кръчмарят__. Кажи го — никога.
	__Андрей__. Пиеше ли? Какво пиеше?
	__Кръчмарят__. Пийне си човекът едно шише ракия и си отива.
	__Романов__ _(към Андрей)_. Просто красиво е да ви слуша човек. Ето това се казва крачка напред. Като че ли сте бил съдебен заседател.
	__Андрей__ _(към Кръчмаря)_. И винаги си пиеше по едно _и_ ише?
	__Кръчмарят__. Като часовник.
	__Андрей__. Едно шише, казваш. Какво е това шише? Един литър, половин или…
	__Кръчмарят__. Да пази господ, петдесетаче.
	__Андрей__ _(доволен, към Романов)_. За мене това е достатъчно, колега.
	__Романов__ _(мъчи се да прикрие яда си)_. Слушай, бай Коста, тази сутрин да е пил случайно повече?
	__Кръчмарят__ _(гледа учудено)_. Не е, господин инженер. Аз му дадох шишенцето, помня като сега, изпи го и си излезе човека.
	__Романов__. Остави сега тези работи. Аз утре заминавам за по-дълго време. Струва ми се, че имам при тебе някакъв дълг.
	__Кръчмарят__. Дълг?! Та вие никога не сте влизали в мойта кръчма.
	__Романов__. И таз добра! Никога? Я си спомни! Аз имам да уреждам с тебе доста голяма сметчица, как си забравил?
	__Кръчмарят__. А че… не помня такова нещо, господин инженер.
	__Романов__. Ти да не мислиш, че за някакви хиляда и двеста-триста лева ще се черня? Или за това, че съм защитил интересите ти пред фабричния съвет, та трябва да ми ги простиш? _(Смее се.)_
	__Кръчмарят__. Не е там работата бе, господин инженер, ама не помня.
	__Романов__ _(изважда портфейла, си и го разтваря. Кръчмарят гледа алчно парите)_. Вземи. _(Подава му няколко банкноти.)_
	__Кръчмарят__. Брей, толкова да съм изкуфял!… Как съм забравил!… Ама аз не помня и да съм сънувал такова нещо.
	__Попов__. Вземи де, щом ти казва инженера, значи, така е. Никой не си дава парите на вятъра.
	__Кръчмарят__ _(взима парите)_. Дума няма бе, ама не мога да се начудя. Изглупял съм аз, изглупял — ето какво.
	__Романов__. Бай Коста, ти си забравил, че имам да та давам над хиляда лева. Не е ли възможно също така да си забравил колко шишенца ракия е изпил тази сутрин Арсо Македонеца?
	__Кръчмарят__. Ех, всичко става, хора сме…
	__Романов__. Защото, ако всеки консумира у тебе само по едно шише ракия, къде ще ти излезе края? Тогава по-добре да отворим фабрична лавка.
	__Кръчмарят__. А сега де! Какво приказвате? Все някак поминуваме.
	__Романов__. С толкова малко шишета?
	__Кръчмарят__. А че… може и повече да са били.
	__Романов__. Тъй — пет, шест?…
	__Кръчмарят__. А че както обичате — може и седем, осем.
	__Романов__. А напи ли се Арсо?
	__Кръчмарят__. Не беше пиян човек.
	__Романов__ _(подава му друга банкнота)_. Да не би да не си забелязал? Сигурно съвсем слабо е залитал?
	__Кръчмарят__ _(взема банкнотата)_. Той че залиташе — залиташе, ама аз си помислих да не е сънен човека.
	__Романов__. С една дума — пиян беше. Пиян, но само набито око може да го забележи, нали?
	__Кръчмарят__ _(смига лукаво)_. Така.
	__Романов__. За кръчмата си сега не се бой. Всичко е наред. Ти ще потвърдиш това, което каза, ако стане нужда, нали?
	__Кръчмарят__. Само… такова… да не отида зад решетката, господин инженер?
	__Романов__. Не се бой, щом съм аз с тебе, и правдата е с нас. Няма от какво да се страхуваш. Хайде, сега, иди си гледай клиентите. Казаното — казано.
	__Кръчмарят__. Само, което сме говорили, тука да си остане. Ако научат работниците, ще ме изядат с парцалите.
	__Романов__. Може ли, не сме деца!
	__Кръчмарят__. Хайде със здраве. _(Излиза.)_
	__Романов__ _(към Андрей)_. Що за приумица имате? Мислите ли, че няма да се справя? О-ооо и още как! Нима една преграда у вас не създава импулс да я преодолеете? Нима искате да минете по линията на най-малкото съпротивление? Вие за кого се борите, за мъртвите ли? _(Сочи вратата вляво.)_
	__Андрей__. За кого се боря? За живите. За ония, които трябва да живеят.
	__Романов__. Това сме ние — двигателите на фабриката.
	__Андрей__. Не! Това са милионите гниещи в тъмни бордеи, това са хилядите просмукани от минната влага, но отправили очите си към едно огромно слънце…
	__Попов__. Андрей, Андрей, какво говориш, Андрей?!…
	__Романов__. Остави го. Нека се изкаже, нека изхвърли от себе си този психологически баласт. Не виждаш ли, че това е нервно разстройство, последствие на злополуката?
	__Андрей__ _(с яд)_. Не е никакво нервно разстройство!
	__Романов__. Но вге сами се издавате. Ето — и гласът ви… Разбира се, особено един млад човек, не може да не влияе такава картина: разкъсан стомах, кръв, парчета шмиргел… Но практичната част не е трудна, нали? Винаги парите могат да създадат здрава опора. Човека пиян… движение, обръщения… едно невнимателно натискане и… прас…
	__Андрей__. Стига, инженер Романов! Нима мислите, че някой ще повярва на тази мръсна история? Нима…
	__Романов__ _(прекъсва го)_. Еее, ето пак нерви! Безусловно ще ни повярват там, където трябва.
	__Попов__. Андрей, съобразявай се! Внимавай! Ти избухваш като взрив. Романов утре заминава. При някое друго положение ти не ще можеш да контролираш нервите си. Какво ще стане тогава?
	__Романов__. Какво ще стане ли? Или ще си запретне ръкавите и ще създава „мръсни истории“, както сам той се изразява, или ще пропадне. Едно от двете. Друг изход тук няма.
	__Андрей__. Не, лъжете се, инженер Романов. Има един друг изход.
	__Попов__. Друг?
	__Андрей__. Да. Да запалиш един пожар в душите на хората, който ще освети техния път.
	__Романов__. Оставете настрана облаците. Действително чак сега разбирам, че у вас скулптора много пречи на инженера. Аз утре заминавам…
	__Андрей__ _(прекъсва го)_. Няма да заминете утре.
	__Попов__. Защо да не замине?!
	__Романов__. Как няма да замина? Или забравихте моите бъбреци, паспортите…
	__Андрей__ _(прекъсва го)_. Нима забравихте онзи, който лежи там?
	__Романов__. Е, та какво?
	__Андрей__. Докато не се разгледа делото по неговото убийство, аз няма да поема длъжността.
	__Романов__. То е от общ характер и е работа на прокурора. Ако той иска. Какво ви интересува вас? Какво дело?
	__Андрей__. Делото за убийството на този човек, което ще заведе неговото семейство.
	__Романов__. Тука не съществува такава практик?.
	__Андрей__. Тогава аз ще я въведа.
	__Романов__ _(с ярост)_. Тогава… вие ще си отидете.
	__Андрей__. Да, ще си отида.

N	Влизат __Елена__, __Жорж__ и __Мира__.

	__Елена__. Не ви ли пречим, господа?
	__Романов__. Да пречите? Защо? Ние вече си привършихме работата.
	__Попов__. Елена, ти какво търсиш тука? Нима тази атмосфера е за твоите нерви?
	__Елена__. Не трябва ли всички да взимаме участие в нещастието на другите?
	__Жорж__. Срещнах госпожата и тя ме помоли да п придружа.
	__Мира__ _(стои нерешително до вратата)_. Бих искала да поговоря с господин Попов.
	__Попов__. С мене?
	__Мира__. Не, с Андрей.
	__Андрей__. Добре, сега, след малко. Почакайте една минута.
	__Жорж__. Знаете ли, господа, госпожата има една чудесна, идея, която приемам от все сърце.
	__Елена__. Не зная вие как намирате, но аз искам да окажем един акт на внимание, тъй да се изразя, на пострадалото семейство.
	__Андрей__. Ти ли искат това, майко?
	__Елена__. Разбира се. Ако устроим един бал в полза на пострадалите?…
	__Жорж__ _(към Андрей)_. А вие ще декорирате салона в черно. Един вид траур, нали?
	__Елена__. Ууу, Жорж, черно!… Но как ще се чувствуват присъствующите, какво ще бъде тяхното настроение? Сякаш в гроб…
	__Мира__ _(не може да се владее)_. Андрей, ти ще си отидеш, нали?… Нали ще си отидеш, Андрей? Ръждата… „Освободеният човек“… нима ще пропадне „Освободеният човек“?
	__Романов__. Госпожицата, изглежда, днес е свирила много нервна музика?
	__Попов__ _(погледът му от по-рано е спрял на прозореца)_. Кой е този младеж, дето тича насам?

N	Гледат всички.

	__Мира__ _(като че ли си припомва)_. Кой е този младеж?… Ах, това е неговият син, синът на убития!…
	__Романов__. Ето ти сега излишни сцени. _(Отваря лялата врата.)_ Докторе, идва синът на умрелия. Моля те, преведи го през другата врата… По-скоро, моля…
	__Елена__. Не мога да понасям такива трогателни сцени.

N	Отвън се чуват стъпки. Гласът на доктора: „Тука, тука… елате отсам“… Друг глас: „Къде е той?… Жив ли е?… Кажете ми, жив ли е?…“ _Пауза_. Същият глас пронизващо: „Татко, татко!“… Ридания.

	__Елена__. Бедно момче…
	__Андрей__ _(бавно)_. Един благотворителен бал за пострадалите.

N	Завеса


>	Действие трето

N	Обстановката на първото действие. Вън бавно се смрачава. На сцената осветлението е слабо.

	__Лилия__. Стъмва се, а още ги няма.
	__Мира__. Навярно съда е имал и други дела.
	__Лилия__. А как ме е страх, как ме е страх…
	__Мира__. Защо се страхуваш? По-рано и аз се страхувах, боях се, че и той ще ръждясва като нас. Сега вече вярвам в него.
	__Лилия__. Не виждаш ли, че за мене е мъчно, невъзможно дори да приема Андрей така…
	__Мира__. Как?
	__Лилия__. Чист, но в изгнание. Скулптора, който руши всичко, което не му харесва. Или онзи Андрей — останал завинаги при нас, но примирен. Брата Андрей.
	__Мира__. Да… Да… Разбирам.
	__Лилия__. Осем години бе изгубен за нас. И сега… А как мислиш, не може ли все пак да остане?
	__Мира__. Не може. Сега там, в съда, той се прощава с всички.
	__Лилия__. Прощава ли се? Толкова ли скоро? Нима ти мислиш, че толкова скоро?
	__Мира__. Да. Ако не отстъпи от себе си, той сега се прощава.
	__Лилия__. Мира, а „Освободения човек“? Недовършен ли ще остане той?
	__Мира__. Сега него довършва там.
	__Лилия__. Там, него?!
	__Мира__. Довършва го не с чук и длето, а с живо дело. Той се саможертвува за онези, чийто бунт е въплътил в „Освободения човек“.
	__Лилия__. Саможертвува… А ние?… А нашата болка?
	__Мира__. Ние ще изкупваме. Знаеш ли, срамувам се от себе си. Някъде дълбоко в мене един глас казва: „Бих искала да остане, нека остане.“ Нищо не съм му казала за това, но страшно ще боли, когато си замине. Но какво да правя? Иначе не може. Немислимо е. Той трябва да замине, защото „Освободения човек“ би бил само едно пусто обещание.
	__Лилия__. Мира, Мира… и ти ли се бориш със себе си?
	__Мира__. Тук няма никаква борба.
	__Лилия__. И ти ли не можеш да решиш да замине ли той, или да остане?
	__Мира__. Не, аз отдавна реших. Той трябва да замине!
	__Лилия__. Трябва…
	__Мира__. Само че… как искам преди това да видя „Освободения човек“. Много ли остава още, за да го довърши?
	__Лилия__. Главата е готова.
	__Мира__. Готова ли е? А какви са очите? Искрят ли? Устремени ли са?
	__Лилия__. Устремени.
	__Мира__. Не мога ли да го видя?
	__Лилия__. Не, Мира, той носи ключовете в себе си. Ти знаеш, че напоследък страни от нас, особено от мама и татко. Само мене пускаше понякога в стаята си.
	__Мира__. Може би случайно днес е оставил вратата отворена.
	__Лилия__. Едва ли, едва ли е възможно да остави вратата отворена.
	__Мира__. Все пак… случайно… Лилия, моля те, иди виж.
	__Лилия__. Но той е излязъл тази сутрин в тъмно и не се е завръщал през целия ден.
	__Мира__. Аз никога не съм имала щастие, Лилия, може би днес… може би сега вратата е отворена…
	__Лилия__. Добре. Ще проверя, но не ми се вярва. _(Излиза. Говори отвън.)_ Мира, като че ли лампата в стаята му свети.
	__Мира__. Свети? Ето, виждаш ли?
	__Лилия__ _(отвън)_. Чакай малко. Андрей, тука ли си? _(Пауза.)_ Андрей!… Ах, Мира! _(Тичешком влиза.)_
	__Мира__ _(тревожно)_. Какво има? Какво стана?
	__Лилия__. Свършено е.
	__Мира__. Свършено?
	__Лилия__. Той си отива.
	__Мира__. Отива ли си?… Толкова ли скоро?… Сама преди малко казах, че той сега се прощава в съда, а ето, като че ли за пръв път чувам. Ти откъде знаеш?
	__Лилия__. Изглежда, че сутринта е забравил лампата, оставил я да свети. Отивам до вратата и го викам. Никой не се се обажда. Чукам — пак никой. Помислих си най-лошото. Тогава погледнах през отвора за ключа…
	__Мира__. Е, какво?
	__Лилия__. Всичко негово — прибрано. На леглото — куфара му и по средата на стаята една дървена колона.
	__Мира__. „Освободения човек“?!…
	__Лилия__. Да „Освободения човек“…
	__Мира__. Свършено е… Сега пак ще тръгне по света и в очите на всеки утруден ще търси вярата, ще пробужда светлия поглед на „Освободения човек“.
	__Лилия__. Ще пробужда, а своя живот ще погуби.
	__Мира__. Ще го раздаде на всички. Ще го разпръсне по четирите посоки, за да го намери един ден — нов, кипящ, разцъфнал живот.
	__Лилия__ _(отива към десния прозорец)_. Не мога вече, не мога да издържам. Души ме… Защо се бавят? Какво прави Андрей?… Толкова ли е необходимо?… Може ли да върне един умрял?
	__Мира__. Мъртвият не може да върне и сигурно не за него се бори в съда Андрей, а за живите. Да, за живите. За онези, които умират в нищета. За децата, чиито бащи са убити от машините, от мизерията, от безсърдечието…
	__Лилия__. Мразя ги аз, страшно ги мразя тия железни чудовища, тези машини, които ядат хората. Лакоми… Ууу, каква хищност! Кръц — схрускат човека като орех. Не е ли ужасно?
	__Мира__. А знаеш ли, той казва, че машините трябва да бъдат другари на хората.
	__Лилия__. Да бъдат другари?
	__Мира__. Така казва.
	__Лилия__. Колко много убити хора… Другари?! Какви другари са те? А къде е предишната романтика? Кой ще ни върне предишната романтика? Къде изчезна тя? В техните търбуси.
N	Чува се шум на спиращ автомобил, който после отново отминава.
	Идат!… Ах, идат!…
	__Мира__. Не бой се, Лилия. Всичко е преминало вече.
	__Лилия__. Сега?… Какво ще говорим сега? Какво ще говорим, погледите ни какви ще бъдат?…
	__Мира__. Късно е вече.
	__Лилия__. Защо гласа ти трепери, Мира?
	__Мира__. Трепери ли? Навярно… малко ми е хладно. Ще затворя вратата на верандата. _(Отива и я затваря.)_
	__Лилия__. А мене ме души. Не е ли от страх, Мира?
	__Мира__. От страх? За това, че всичко е свършено ли? Тогава каква полза да се страхуваме?
	__Лилия__. От страх, че изгубваме нещо, което много обичаме и което вече никога няма да се завърне.
	__Мира__. За него боли… Но то е нищо пред радостта, че имам вяра, онази вяра, която ми донесе той.

N	Влизат __Елена__ и __Жорж__.

	__Лилия__. Ти ли си, майко?
	__Елена__. Защо не запалиш лампата?
	__Лилия__. Така е по-добре.
	__Елена__. Човек може главата да си счупи. _(Запалва я.)_
	__Жорж__. Ааа, госпожице, и вие ли сте тука?
	__Мира__. За малко. Лилия беше сама и ние приказвахме.
	__Лилия__. Къде са другите, майко?
	__Елена__. Сега ще дойдат.
	__Лилия__. Ти защо си дойде преди тях?
	__Елена__. Нима намираш това за неестествено? _(Раздразнено.)_ Нямам ли право?
	__Лилия__. Защо се сърдиш? Не исках това да кажа.
	__Елена__. Защо си дойдох ли? Защото нервите ми се скъсаха. Не можах повече да изтрая. Чаках заседанието да свърши и веднага избягах. Бих избягала и през самото заседание, но не исках да правя впечатление на обществото. Ах, боже мой, няма ли тука кой да ми даде чаша вода?
	__Лилия__. Какво ти е, майко?
	__Елена__. Какво ми е?! Питаш още! Мене ми идва да избягам оттука… Това не е дом, а лудница!
	__Жорж__. Майка ти е много развълнувана, Лили, дай _к_ чаша вода.
	__Лилия__. Сега, сега. Не се тревожи, майко. _(Излиза.)_
	__Жорж__. Вярно, госпожо, защо се безпокоите, защо се тревожите? Каква полза? Нищо не може вече да се поправи.
	__Елена__. Ах, Жорж, защо ме успокояваш? Разбира се, че нищо не може да се поправи. И ето кое е най-лошото. Нищо не може да се поправи… Хубав дебют! Действително хубав дебют на нашия инженер!
	__Жорж__. Лошото е, че той убива така своето бъдеще, своята кариера, нали?
	__Елена__. Той убива не само своята кариера, той убива нашето име, той убива нашата репутация пред обществото, той убива… _(Избухва.)_ Ах, каква дързост!
	__Лилия__ _(влиза)_. Ето, майко.
	__Елена__ _(взима чашата и пие)_. А, добър син, добър син, няма какво да се каже…
	__Лилия__. Защо се тревожиш, майко? Може би Андрей…
	__Елена__ _(прекъсва я)_. Андрей?… Може би Андрей има право?… Това ли искаш да кажеш?… Стига, стига толкова! Аз съм майка, но в този момент съжалявам, че се завърна… А ти мечтаеше, вярваше, че той ще ти донесе някакво слънце. Хубаво слънце ти донесе!
	__Жорж__. И после езика му! Какъв език! И да поддържа такова обвинение!
	__Елена__. Да обвинява инженер Романов — този, който му даде своята длъжност. Нечувана неблагодарност!
	__Жорж__. Той няколко пъти набляга, че в строгия смисъл на думата във фабриката се вършат предумишлени убийства.
	__Елена__. Като че ли не знае кой е директор на фабриката. Той иска да оплюе собствения си баща. Моля ви се, чули ли сте нещо подобно в приказките?! Син, син е това!
	__Лилия__. Майко, не го хули. Нали ти казваше, че майчиното сърце прощава всичко. Ако пред нас Андрей е сгрешил, ти трябва да му простиш, защото и за него не е било леко да се реши на това. Той си отива, майко. Всичко е прибрано в стаята му. Нима последната му нощ в тази къща ще бъде нощ у врагове?
	__Елена__. По-добре от тебе зная, че майката трябва да прощава. Но всичко има граници. Андрей греши не за пръв път. Нима забравяш, че Андрей греши не за пръв път? Забравяш ли скандала преди осем години. Забравяш ли, че ние му простихме?
	__Лилия__. М майчината ли любов има граници? Ти знаеш ли подбудите, които са го накарали да се опълчи срещу нас и да пренебрегне своите интереси? Не разбираш ли, че за него има сигурно нещо по-важно?
	__Елена__. Да разкъсаш нервите ми ли искаш? Това ли искаш? Добре — ти ще успееш. И без тебе той достатъчно се погрижи да ги разкъса. Ние сме лоши, той е добрия… Добри щяхме да бъдем, ако ви оставехме да играете по улиците, да тичате боси из калта, да станете уличници. Нали тогава щяхме да бъдем добри?
	__Жорж__. Лили, моля те, бъди разумна. Не виждаш ли, че майка ти има право. Отдалече всичко изглежда красиво. Отдалече той изглежда герой. Но защо не бе там да чуеш какъв език държа в качеството на „вещо лице“! Татко е страшно огорчен.
	__Елена__. Разбира се, повери му цяла фабрика и той се отплати… Това е моя син, моя син!…
	__Жорж__. Татко мисли, че вече няма да може по-нататък да заема тази длъжност Андрей.
	__Лилия__. Жорж, ти какво мислиш? Мислиш ли, че Андрей ще се съгласи? Дори баща ти да иска, той ще откаже. Сигурна съм, че ще откаже.
	__Мира__ _(мълчи досега)_. Ех, та що за Вавилония! Толкова ли е мъчно да се разбере?! Ако той искаше длъжности, сигурно не би постъпил така.
	__Елена__ _(меда я с ненавист)_. Вие знаете ли точно какво той иска, ако, разбира се, изключим най-лошата възможност, че е платен отнякъде?
	__Лилия__. Майко!
	__Елена__. Да, така казват всички съвестни хора. Това се говори вече с положителност в обществото. И ако да не бях майка…
	__Лилия__ _(прекъсва я)_. Не, ти не си майка! Щом говориш гака, ти не си майка! Поне на Андрей не си…
	__Мира__. Може би вие казахте тези думи, защото Андрей днес руши вашето благополучие; защото не можете да се откъснете от средата си; защото той носи нещо ново, което за едни е слънце, а за вас — черен призрак. Но това не е вярно, не е вярно, разбирате ли? И много лошо е. Ако някога…
	__Елена__ _(прекъсва я)_. Вие забравяте, че сте учителка по лиано, а не по морал…
	__Мира__ _(спокойно)_. Бих си отишла, но искам да го видя. Искам да му стисна ръката, да му благодаря.
	__Жорж__. Да му благодарите? За какво?
	__Мира__. За вярата, която ми донесе.
	__Лилия__. Убедена съм, че нито една майка в света не е направила синът си мошеник Колко случаи, когато майчината любов възражда душите на хората!… Възражда дори когато са паднали низко, много низко… Майко, Андрей си отива. Ние сме едни, той е друг. Нека си отиде неопетнен от нас. Поне образът му да запазим чист. И болката, майко, и болката, че не можем да бъдем заедно. А не можем… Ние сме сраснали с фотьойлите, с мебелите и мислим, че ни са по-необходими от него. Така и ще си остане. Илюзиите, че той ще вае, удобно настанен при нас, умряха. Нека си отиде неопетнен.
	__Мира__. И нека вярваме, че той вае заедно с милиони една статуя, която е жива… Той е прав!
	__Елена__. Той е прав? _(Съвсем нервно.)_ Той е праз, когато ни плюва, а ние не бива да си повдигнем ръката, за да запазим лицето си.
	__Лилия__. Но ти не пазиш лицето си, а плюваш Андрей. И то съвсем лошо. Какво всъщност е направил той? Само защото не е съгласен с нас, с нашия егоизъм, от който не можем да се откъснем, трябва ли да му отвръщаме така?
	__Елена__. Нашия егоизъм?… Хъммм…
	__Лилия__. Егоизъм. Защото ние защищаваме себе си, а той — семейството на един убит работник.
	__Елена__. Друго няма с какво да се занимаваш, ами приказваш празни приказки!
	__Мира__. Според вас празни приказки ли са семейството на един убит работник? Да се защити живота на работниците празна приказка ли е?
	__Жорж__. Нима госпожата не показа с този великолепен бал, че достатъчно състрадава?
	__Мира__. Да, да… виждате ли… само че Андрей едва ли мисли така.
	__Елена__. По всичко личи, защото днес в съда жената на пострадалия ни върна цялата сума.
	__Мира__. Върна?
	__Елена__. И само с какво презрение ми подхвърли парите!… Като че ли аз съм просякиня. Простачката, не иска и да знае колко нерви съм изгубила за нейно добро… И това е работничка на Андрей.

N	Чува се шум на спиращ автомобил.

	__Жорж__. Това са те. Познавам шума на колата.
	__Елена__. Аз просто се срамувам да гледам в очите инженер Романов. Бедният, той пак няма да може да лекува своите бъбреци.
	__Жорж__. Това е цяла трагедия, нали?
	__Елена__. Андрей не се вълнува, неговият алтруизъм тука мълчи. _(Отива към вратата.)_ Мария, Мария!
	__Лилия__. Искам да избягам… Да се махна.
	__Мира__. Чакай, заради мене постой, нека дойде Андрей и тогава…
	__Елена__. Мария!

N	Чува се гласът на Слугинята — „Ида, госпожо.“

	__Лилия__. Струва ми се, като че ли от всеки ъгъл някого да убият…
	__Елена__. Глупости!

N	Влиза __Слугинята__.

	__Слугинята__. Заповядайте, госпожо.
	__Елена__. Вземи мантото ми и го занеси в гардероба. Ще вечеряме сигурно по-късно.
	__Слугинята__ _(взима мантото)_. Добре, госпожо. _(Излиза)_

N	Чува се гласът на Романов, който постепенно се засилва. „За да настъпи затишие между работниците, друг изход няма. Единственият изход е този.“ Гласът на Попов: „Не разчитай, много съмнително ми се вижда.“ Гласът на Романов: „Добре, тогава кажи ти. Но според меке единственият начин е този. И на мястото па Боев трябва да търсим друг човек.“ Влизат __Председателят__, __инженер Романов__ и __Попов__.

	__Елена__. Заповядайте, господа, седнете. Аз съм съкрушена. Цяла съм разнебитена.
	__Романов__ _(с ирония)_. Много ни е топло, госпожо.
	__Председателят__. Представете си, и децата започнаха да ни разиграват.
	__Елена__ _(към Председателя)_. Вие плашите ли се? Никога не съм вярвала, че вие можете да се изплашите.
	__Председателят__. Да се плаша? Не. Но неприятно е. Разбирате ли, в края на краищата той няма да постигне нищо, но все пак това е една неприятна история. Спъва се, знаете, нормалния ход на фабриката.
	__Попов__. Неприятна история.
	__Романов__. Най-важното — влияе зле върху работниците.
	__Попов__. Застрашени са поръчките.
	__Елена__. Аз, господин Романов, ви съчувствувам. Вне пак няма да можете да лекувате, както изглежда, вашите бъбреци.
	__Романов__. Хъм — даа… моите нещастни бъбреци… Вижда се, че ще трябва да почакат още малко. Впрочем аз съм оптимист.
	__Попов__. Съмнявам се, драги Ромаиов. Този път оптимизмът ти, изглежда, е празен.
	__Романов__. Празен? Ще видим! Имам основание да вярвам, че той ще се съгласи. Това са чисто и просто екзалтации.
	__Председателят__. Ако знаех, че е екзалтация, лесно. Мене ми мирише на нещо друго и не ми се правят такива рисковани опити. Не можем ли да найдем най-после друг човек? Защо непременно трябва да бъде той?
	__Романов__. Защото той е добър инженер — едно — н, второ — че ако остане, трябва да отстъпи крачка назад. Тази крачка за мене е най-важна.
	__Попов__. Не вярвам той да отстъпи.
	__Романов__. Трябва да отстъпи на всяка цена. Ние ще направим всичко възможно да отстъпи.
	__Председателят__. Защо сте толкова упорит? Какво преследвате с неговото оставане?
	__Романов__. Реабилитация.
	__Попов__. Реабилитация? На какво?
	__Романов__. Реабилитация на фабриката, реабилитация на дружеството, на мене, на тебе и на вас, драги Председателю.
	__Попов__. Казвам ти, че нищо няма да постигнеш, Романов.
	__Романов__. Ще се опитам.
	__Председателят__. Оставете сега настрана тези игри. Не е нужна тази маневра.
	__Попов__. Искате Андрей да се откаже от показанията си? Нали това значи вашия израз „да отстъпи крачка назад“?
	__Романов__. Да.
	__Попов__. Как мислиш да стане тази работа?
	__Романов__. Ей тъй — чрез пресата.
	__Попов__. Сега вече си прекален оптимист. Андрей по-ско-ро ще умре, нежели да се откаже от своите показания.
	__Романов__. Ако ние залъжем неговия идеализъм с някои обещания за подобрение положението на работниците, за известни технически реформи, мислите ли, че няма да се съгласи?
	__Председателят__. Вие не разбрахте ли от всичко, което чухте в съда, че той е малко по-практичен, отколкото ви се струва? Не мислите ли, че той познава доста неща зад кулисите?
	__Романов__. Разбирам. Само че аз се надявам на неговия идеализъм. Ясно е, че той иска да направи нещо за работниците. Тази страна ние прекрасно можем да използуваме.
	__Лилия__. Вие, господин Романов, искате Андрей да остане и за в бъдеще във фабриката?
	__Романов__. Да, Лилия, и ти ще се радваш, нали?
	__Лилия__. Аз… не зная…
	__Елена__. Пак ли започваш?
	__Мира__. Той няма да остане! Разбирате ли, няма да остане. Искате да го излъжете? Него ли? О-ооо!
	__Жорж__. Госпожицата е влюбена в Андрей.
	__Мира__. Аз ви моля да не отговаряте за мене!
	__Председателят__. Жорж, бъди учтив. Внимавай, не се дръж като дете. _(Към Мира.)_ Вие не се сърдете за това. _(Към Романов.)_ Всички приказки според мене са излишни. Аз избързах, че се съгласих с неговото назначение. Виновни сте и вие, Романов, за тази глупава история с шмиргелите. Но най-голяма вина, директоре, имате вие, защото е ваш син.
	__Попов__. Но какво съм виновен аз за това?
	__Лилия__. Татко!
	__Попов__. Искам да кажа, какво съм виновен аз, господин Председателю, че Андрей постъпи така?
	__Председателят__. До разглеждане на делото имаше достатъчно време и вие трябваше да го разубедите.
	__Попов__. Той никому нищо не е казал.
	__Председателят__. А обвинителния акт?
	__Попов__. Все едно, тогава беше късно. И кой би могъл да го разубеждава него. После… струва ми се, че ако ние изоставехме онзи кръчмар, ако не си послужихме с него, той нямаше да лудува толкова.
	__Романов__. А какво искаш ти? Чисто и просто да кажем — ето, виновни сме, господа, съдете ни. Това ли?
	__Попов__. Ако шмиргелите… _(раздразнен)_ шмиргелите ако не бяха… Ех, нима не разбирате!…
	__Председателят__. И тази хубава! Нима пред хората? Владейте се малко.
	__Попов__. Да, тези шмиргели!… При всяка дума той хвърляше по главите ни от тези шупливи парчета. Да, инженер Романов…
	__Председателят__. Директоре, ако вие продължавате, ще си отида веднага и никога няма да стъпя във вашата къща. Аз бях там и слушах. Зная какво той говори. Нашата вина е ясна. Сега е въпросът как да се отървем от това положение, как да респектираме работниците, а не да хленчим.
	__Романов__. Казах ви, нека остане, нека спечелим време. Ще му дадем обещания и докато ги изпълним, раната ще бъде излекувана. Не разбирате ли, че ние трябва да протакаме. Ще ми кажете — полиция. Не, най-сигурно средство е времето. Иначе още повече ще ги озлобим.
	__Елена__. Аз съм извън себе си. Ах, какъв език, какъв език! Знаете ли, донякъде считам себе си отговорна. Помните, нали, колко настойчиво молех да бъде назначен. Но кой е предполагал, че така ще стане?
	__Попов__. Да, да… Кой е предполагал?…
	__Елена__. Ние всички мислехме, че той ще остане тука, ще работи и през свободното време ще вае. И как се радвахме!…
	__Попов__. И всичко пропадна…
	__Романов__. Чакайте, все някак ще го усмирим. Нека той само отстъпи.
	__Председателят__. Ако сега не бе сезона на производството, много лесно би се наредило всичко. А нам сега ни трябват хора.
	__Романов__. Да направим в този момент пречистване е невъзможно. То значи да си отидат специалистите най-напред, не се знае за много други. Тогава какво ще правим с поръчките? Нека опитаме това, което казвам, дявол да го вземе, какво ни коства?
	__Попов__. Нищо не ни коства, но се боя, че всичко ще бъде напразно.
	__Председателят__. Ако няма друг изход, нека опитаме да запазим спокойни духовете на работниците, докато изпълним поръчките. После аз зная какво ще правя.

N	Влиза __Слугинята__.

	__Слугинята__ _(към Лилия)_. Госпожице, господин Андрей ви вика.
	__Лилия__. Той тука ли е?
	__Попов__. Завърна ли се?
	__Слугинята__. Ей сега се завърна.
	__Лилия__. Къде е той?… Чака ли ме?… Сега… сега ще дойда.
	__Слугинята__. Отиде в стаята си.
	__Мира__. Лилия, искам и аз да дойда с тебе. Може, нали?… Нали може, Лилия?…

N	Тръгват __Слугинята__, __Мира__ и __Лилия__.

	__Романов__. Ако мислим да предприемаме нещо, трябва да говорим веднага с него.
	__Председателят__. Веднага. Госпожиците нека почакат.
	__Елена__. Лили, вие идете в твоята стая. Занимавайте се там.
	__Лилия__. Какво да правим там, майко?
	__Елена__. Все едно — каквото искате. Занимавайте се с музика, с каквото намерите за добре.
	__Лилия__. Но аз искам да го видя, майко.
	__Елена__. Зная. Казах ти вече. Ще го видиш после. Сега той има работа.
	__Лилия__. Нали няма да му се карате? Романов. О, бъди спокойна, Л или.
	__Елена__ _(към Романов)_. Да го извикаме ли още сега? Романов. Най-добре би било.
	__Елена__ _(към Слугинята)_. Кажи на Андрей, че го викаме да дойде при нас.
	__Слугинята__. Добре, госпожо. _(Излиза.)_
	__Лилия__. А ние да останем ли тука?
	__Елена__. Господата имат работа с Андрей и мисля, че сама трябва да се досетиш.

N	Бавно и неохотно излизат Лилия и Мира.

	__Председателят__. При тази нажежена атмосфера как мислите да започнете?
	__Романов__. Ние трябва да бъдем артисти, господин Пред-седателю, и сами да си създаваме атмосфера.
	__Попов__. Не отговарям за резултата.
	__Романов__. Ти най-много трябва да помогнеш сега. Ти сн баща и все имаш над него влияние.
	__Попов__. Казах ви, именно защото съм баща и вече познавам Андрей, че нищо няма да постигнем.
	__Председателят__. Доколкото можете, най-после — наложете и вие вашия бащински авторитет.

N	Влиза Андрей.

	__Андрей__. Викали сте ме. Не бих дошел, но помислих, че ще си въобразите, какво аз се страхувам. Ако има нещо да кажете, побързайте, защото бързам.
	__Попов__. Защо бързаш, Андрей!
	__Андрей__. Отивам си. В стаята е опакована моята статуя, ако може, нека остане там, докато имам възможност да _я_ взема.
	__Романов__. Защо бързате, нима някой ви гони?
	__Андрей__. Не разбирате ли защо бързам?
	__Романов__. Да, да, разбирам… само че аз не гледам толкова трагично на събитията. Мисля, че някак все може да се поправи…
	__Андрей__. Да се поправи? Какво да се поправи?
	__Романов__. Инцидента.
	__Андрей__. И таз хубава! Вие наричате това инцидент?
	__Романов__. Както и да е, не е важно, важното е, че аз мисля нещо да се поправи.
	__Андрей__. Навярно това „нещо“ съм аз?
	__Романов__. Как да кажа, отчасти вие, отчасти и ние. Тука въпроса се свежда до един съзнателен компромис…
	__Попов__ _(прекъсва го)_. Не, не компромис!…
	__Романов__. Който ще има двустранна полза.
	__Елена__. Най-вече ти ще имаш полза, Андрей.
	__Андрей__. Какво точно искате?
	__Романов__. Ние съзнахме, разбираме, че вината не е само ваша. От нея по-голям дял имаме ние. Във фабриката действително има редица несъобразности, по една или друга причина съществуващи досега.
	__Андрей__. И вие го знаехте това от по-рано, нали?
	__Романов__. Да, знаех. Сега да оставим миналото настрана. Вярно е, че има несправедливости по отношение на работниците.
	__Попов__. Ние не можем да бъдем безгрешни, Андрей.
	__Елена__. Тъй както не си безгрешен и ти.
	__Андрей__. Е-е, по-нататък?
	__Романов__. Ние ви обещаваме да подобрим в техническо отношение фабриката, а също и материално да осигурим всеки работник, само че при известни условия.
	__Андрей__. Именно?
	__Романов__. Първо — вие да останете като мой заместник, и, второ, най-важното — да смекчите днешния инцидент.
	__Андрей__. Ако въпроса се свеждаше до инцидент, лесно. Ако всичко беше една случайност, все нещо би могло да се нареди. Но работата е там, инженер Романов, че между нас има голямо пространство.
	__Председателят__. Но вие все за думите се хващате. Добре, нека махнем думата „инцидент“, която, изглежда, ин-как не ви се харесва.
	__Елена__. Думите сами по себе си не правят нищо.
	__Жорж__. Ако мене ограждаха с толкова голямо внимание, аз бих се радвал много.
	__Андрей__ _(към Жорж)_. Защото искат да ме полюлеят в люлчица ли? _(Към Романов.)_ Значи, вие искате да направите-известни справедливи реформи?
	__Романов__. Да, точно така е. Андрей. И аз с какво трябва да заплатя за тях? __Председателят__. Да заплатите от вас не се иска. Романов. Нека направим една уговорка. Искам да останете тука за това, защото сте способен, а ние вече сме „бракувани кораби“ или на път за бракуване, както се изразява баща ви. Второ — вие се ползувате, с право, разбира се, с известни симпатии от страна на работниците и вашето оставане ще бъде една гаранция пред тях, че действително ще направим подобрение.
	__Андрей__. Да, да… Започвам да разбирам. После?
	__Романов__. От ваша страна ние също ще искаме да направите подобрения.
	__Андрей__. Какви?
	__Романов__. Да подобрите настроението на работниците.
	__Председателят__. Нам е известно, че във фабриката работниците не са съвсем спокойни. Знаем откъде изхождат тези подстрекателства, но искаме да мине всичко без сътресения.
	__Андрей__. Тази хуманност е повече заради поръчките, нали?
	__Романов__. Ех, все се закачате. Нека да продължим нататък. На днешното дело бяха като свидетели много работници и това усложни още повече положението.
	__Елена__. Господата казват, Андрей, че ако ти искаш, би могло всичко да се поправи.
	__Председателят__. Да, би могло.
	__Романов__. И то лесно.
	__Андрей__. Лесно?
	__Романов__. Съвсем лесно. Представете си, драги колега, една съвсем дребна работа: малка записчица и в нея най-много десет думи.
	__Андрей__. Само това?
	__Романов__. Дори ако вие не сте разположен, можем ние да я издраскаме и само вашия подпис…
	__Андрей__ _(с ирония)_. Колко сте добри! За къде ще бъде предназначена тази „записчица“?
	__Романов__. За… „Наша дума“.
	__Андрей__. О, за местния вестник!
	__Романов__. Точно така.
	__Андрей__. А съдържанието?
	__Романов__. Вижте какво…
	__Елена__. Заради твоите родители няма да откажеш, пали, Андрей?
	__Попов__. Ех, какво общо имат тука родителите?
	__Председателят__. Разбира се, че за родителите си той трябва да направи малка жертва.
	__Романов__. Няма никаква жертва.
	__Андрей__. Така, така… В какво се състои работата?
	__Романов__. В „Наша дума“ вие ще смекчите онова, което се случи днес.
	__Председателят__. Само с няколко думи.
	__Андрей__ _(явно си играе с положението)_. Какви?
	__Романов__. Ще обясним там… или по-право вие ще обясните цялата работа, както ви е удобно… С идеализъм, с нерви, с каквото обичате. Ще кажете, че всъщност практически работата стои по-иначе.
	__Андрей__. Тъй ли?
	__Елена__. Не забравяй, че правиш добро на работниците.
	__Жорж__. Ако надвиете себе си, ще бъдете техен спасител.
	__Председателят__. Не забравяйте, че съществува и една мълва, която съвсем ще ви обезобрази, ако й се даде по-широка гласност.
	__Андрей__ _(учудено)_. Мълва?! Каква мълва?
	__Председателят__. Че на вас плащат с чужди пари за днешното поведение.
	__Андрей__. Ааа, така ли?
	__Председателят__. Затова избирайте!
	__Попов__. Не е вярно! Андрей, нали не е вярно?
	__Андрей__. Трябваше да се предвиди и този ход. Трябваше да се предположи… Дотам ли стигнахте?… Но… Отделих много време за шеги.
	__Романов__. Какви шеги, колега, говорим ви съвсем сериозно.
	__Елена__. Андрей, защо не искаш да разбереш? Защо си толкова вироглав?
	__Андрей__. И ти, майко, мислиш, че мога да извърша тая мерзост?!
	__Елена__. Мерзост?
	__Андрей__. Разбираш ли какво искат от мене? Разбираш ли за какво ще им послужа? Да направят кротки своите роби. Те искат да късат спокойно месата ям. Да гледат със стръвни очи как тече кръв… да се опиват от звъна на парите… Няма да сполучите… няма да сполучите, вълци?…
	__Председателят__. Ах, вълци!
	__Романов__. Но нали ви обещаваме…
	__Председателят__. Оставете, Романов, излишно е… Напразно отиде честта, която му направихме.
	__Андрей__. Чест… Чест на убийци!
	__Жорж__. Той е болен!
	__Андрей__. Тука всички сте болни. Болни в съвестта. Има една язва в парния котел и ако не намалите атмосферите, ще стане нещо страшно. Един нечуван гръм ще избухне и може би той ще повлече друг, по-страшен след себе си. Вие обричате на риск стотици работници, за да имате производство. А язвата там разяжда и атмосферите напират на всяка шупла всяка секунда. Тази язва е и във вашата съвест…
	__Попов__ _(пресича го)_. Андрей, Андрей!
	__Председателят__. Никой до днес не ми е казвал такива думи. Язва в моята съвест?… В моята съвест язва?… Не, във вашата съвест има язва… Неблагодарник, аз издигнах семейството ви…
	__Елена__ _(прекъсва го)_. Не го слушайте… Той е полудял! Ах, каква неблагодарност!…
	__Андрей__ _(с болка)_. Вярно ли, че той ни издигна, татко?… Издигна ли ни той… Нищо ли не му заплатихте вие?… Не мога, не мога да говоря за това…
	__Елена__. Стига, Андрей!… Ах, уби ме ти, уби ме!…
	__Попов__. Какво става тука?…
	__Председателят__. Както става ли? Не знаете ли какво става. Вие допускате в къщата си да бъдем поругани. Ако не се откажеш от този непрокопсан син… Ако не се откажеш, _ще_ трябва да сложа край на досегашната фаворизация.
	__Попов__. Да се откажа от Андрей?
	__Елена__. Разбира се, че ще се откажеш!…
	__Председателят__. Какъв ще бъде авторитета Ви пред работниците? Може би ще Ви се иска да Ви говорят на „ти“ и да си човъркат носа пред Вас.
	__Андрей__. Защо говорите глупости? Кому съм нужен аз тука? Излишни са формалностите — и без това си отивам.
	__Председателят__. Глупости?… Аз… глупости!… Чувате ли?… Чувате ли?… Аз… глупости!
	__Жорж__. Обида на цялото ни семейство, нали, татко?
	__Председателят__. Мълчи, Жорж, не ме ядосвай повече!
N	На вратата се показват __Мира__ и __Лилия__.
	Казах вече какво искам. Иначе… годежа на Лилия става проблематичен!
	__Попов__. Разбирам ви… разбирам ви… ясно ми е…
	__Елена__. Не, дотам няма да достигнем!
	__Председателят__. Романов, на мнение съм да си отидем. Хайде, Жорж, повече работа нямаме тука. _(Тръгват)._
	__Андрей__. Намалете налягането, инженер Романов, защото…
	__Романов__ _(прекъсва го)_. Вие си свършихте мисията, оста-лото е наша работа…
	__Лилия__ _(влиза заедно с Мара)_. Жорж, остани, остани, Жорж! Само за малко…
	__Председателят__. Жорж, бързо с мен!

N	Излизат __Председателят__, __инженер Романов__ и __Жорж__. Лилия отива към вратата и вика след тях.

	__Лилия__. Жорж, Жорж… _(Плаче.)_
	__Мира__. Защо плачеш? Заслужава ли той да плачеш за него? Ако те обичаше, трябваше да остане.
	__Лилия__. Наистина ли той вече няма да дойде тука?
	__Елена__. Благодари на брат си за слънцето, което ти донесе.
	__Андрей__. Не се страхувай, Лили, условието на баща му не е тежко. Той пак ще се завърне.
	__Лилия__. А ти, Андрей?… Никога ли ти няма да се завърнеш?
	__Андрей__. Ще се завърна пак.
	__Мира__. Ще дойдеш ли?… Наистина ли ще се завърнеш?
	__Андрей__. Ще се завърна. Може би не самия аз, но все пак ще дойда.
	__Мира__. Да, ще дойдеш… Ще бъдеш в бодрия глас на тълпите, пияни от слънцето, което наистина ще свети… _(Унесена.)_ В гръмотевичния звън на ръждясалата верига, която ще се скъса… И аз ще те позная тогава, Андрей!… Ще те видя в радостния поглед на онези, от които ти взе искрящите очи на „Освободения човек“!
	__Слугинята__ _(влиза)_. Господарю, господин Сираков иска да говори с вас.
	__Попов__. Да говори? Толкова късно?
	__Слугинята__. Не зная, казва, работата била важна.
	__Попов__. Да почака малко, сега не ми е до работата.
	__Слугинята__. Казва, важно било.
	__Попов__. А аз ти казвам, да почака.

N	__Слугинята__ излиза.

	__Елена__. Защо не го прие, може би е нещо важно?
	__Попов__ _(раздразнено)_. Важно… работа… защо? За какво?… И все пак, не може! Не може!… Така е тръгнало… _(Вика.)_ Не може!… Посоката на инерцията е такава. _(Пауза. Потъва в мисли и после внезапно се опомва. Към Андрей.)_ Е, сега?
	__Андрей__. За себе си съм решил.
	__Попов__. Накъде?
	__Андрей__. По света.
	__Попов__. Защо трябваше да хвърляш втора бомба, Андрей?
	__Елена__ _(веднага след Попов)_. Неблагодарен син си ти. Отначало ми се стопли сърцето. Мислех си, че ще тръгне някак и всичко ще забравим. Можех да се гордея в обществото, че имам син инженер. А сега?… Какво стори? Опетни името ни, сестра си нещастна направи.
	__Лилия__. Майко, остави… и без това не мога да дишам от мъка. Мъчно ми е, Андрей, че не можахме да скитаме по полето, да слушаме птиците, да събираш силата на свежото поле и после да ваеш…
	__Андрей__ _(отива при нея и я прегръща)_. Ах, ако можех така да вая, Лилия!…
	__Попов__. Не трябваше въобще да почваш работа. Може би тогава нищо нямате да се случи.
	__Андрей__. Сигурно същото би станало.
	__Попов__. Ако да можеш някак тъй… да останеш, тогава…
	__Елена__. Тогава?… А, Лили?… А ние?
	__Андрей__. Не, не, помислете само, можете ли вие да издържите това положение? Свикнали сте да живеете така. Аз съм ваш син, но ние сме врагове. В този дом на никого не съм нужен. Вие сигурно, преди да се завърна, живеехте съвсем без тревоги. А сега?
	__Елена__. Ти си виновен. Ти сигурно искаше хората да не гледат като прокажени. Сигурно искате отново да се сгромолясаме…
	__Попов__. Не това искаше, нали, Андрей?
	__Елена__. И ти го защищаваш? Побъркахме се всички в тази къща. _(Към Андрей.)_ Ти ни побърка.
	__Попов__ _(умислен)_. Как се промени всичко тук… Ти дойде… раздруса… и си отиваш. Кой има право?… Ние или ти?… Да останеш ли?… Тогава — трета, четвърта, пета бомба… Защо ни постави на такова изпитание? Ние сме пак, както някога в морето… _(Повишава постепенно гласа си и в края се забравя.)_ Спокойно… гладко… Слънцето пече и на душата е леко… И изведнъж, съвсем изведнъж, там… на хоризонта се изправя черна стена… стъмва се… и иде… иде по-бързо от страхът дори… иде като тебе… Гони… Бучи… _(Силно и с ужас.)_ Девятий вал, девятий вал!…
	__Лилия__. Татко! Татко!
	__Андрей__. Девятий вал?… Деветата вълна?… Иде като мене?… Не, аз не съм деветата вълна. Аз съм само един предвестник — талаз, една малка вълна, която иде преди нея. Но чува се някъде нейния шум. Шума на вълната, която бучи… На вълната, която иде!… Девятий вал!… И тогава, татко, „гнилия кораб“, „кораб с плъховете“, няма да удържи нейния удар. Компоромиса сам по себе си ще стане излишен… Сега довиждане! _(Тръгва.)_
	__Попов__ _(с болка)_. Андрей, Андрей…
	__Лилия__. Андрей!… Братко!… _(Плаче.)_ Мира. Довиждане, Андрей, до деветата вълна.
	__Андрей__ _(обръща се за последен път)_. До деветата вълна! _(Излиза.)_

N	Лилия тихо ридае. Мира отива до прозореца вляво. Попов е навел глава. Майката Елена нервничи. __Пауза.__

	__Елена__. Защо умишлено продължавате това състояние?
	__Попов__. Какво каза?
	__Елена__. Той каза, че сме врагове. Защо са тези сцени? Няма ли да проникне в обществото нашето поведение?
	__Попов__. Ех, стига и ти с твоето общество!
	__Мира__. Виждам го. _(Поривисто.)_ Виждам го още!… _(Отпаднала.)_ Закри се зад едно дърво… Отиде си… Донесе една огромна вяра и си отиде…
	__Попов__ _(като на себе си)_. Да… отиде си…

N	Пауза. Чува се продължителен вой на фабричната свирка. За момент погледите на всички тревожно и въпросително се кръстосват.

	__Елена__. Какво е това?
	__Лилия__. Защо свирят, татко?
	__Попов__. Кажи ми ти защо свирят.

N	На сцената бързо излиза Сираков, разперил високо ръка.

	__Сираков__. Стачка!

N	Завеса
