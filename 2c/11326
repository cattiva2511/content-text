P>
	Пълна кошница с яйца —
	шарени, червени,
	сини и зелени.
	Вземайте сега, деца,
	чукайте без страх!
		— Чук! —
	И да видим тук
	кое от тях
	ще излезе най-кораво,
		най-здраво —
	кое ще бъде пръв юнак —
		борак.
	„Аз!“ — викна синьото яйце,
	ала в миг се спука:
	с два юмрука
	го пречука
	зеленото яйце.
	Но него пък с един юмрук
		— Чук! —
	Червеното яйце го смачка,
	като играчка…
		Браво!
	Червеното е най-кораво!
	Червеното е пръв юнак,
		борак.
P$
