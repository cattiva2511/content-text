P>
E>
	… там гробо ке си направам,
	името ке си напишам
	и мойте тежки тегоби!
E$

	Залязвам аз в зеления твой поглед —
	така без страст и злобно избледнял,
	усмивката ти е за мене строг лед
	и всяка ласка — тягостен метал;
	вода от пепел пия в глътки топли —
	без вопли, без покруса, без печал:
	о, час за горко бягство ме заклина
	далеч към камък, лишей и пустиня.

	Там моя гроб ме чака в мрак потаен
	— ни плачуща върба, ни кипарис —
	и в плочата надгробна ще вдълбая
	сам свойто име: горка летопис
	на любовта ми…
		Сляп виси безкрая.
	Мълчи дълбоко там безцветна низ.
	Мре кървав месец — сетня четвъртина —
	сред камък, лишей, кости и пустиня.
P$
