	Ето първото пурпурно утро.
	Ето пурпурните тръби на утринната заря.
	Барабанният бой на разтопените капки.
	Бойният вой на южния вятър.
	И тежката канонада на разкъртените ледове.
	Ето сивите знамена на глада, наведени за молебен средбранните поля на пролетта.
	Начало!
	Ето червения щит на слънцето в нашите черни ръце.
	Ний го издигаме смело — напред — към борба.
	Слънцето.
	И в този миг: ето първият пролетен гръм.
