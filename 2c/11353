	Горещата пустиня на света замръзва внезапно в своя страх: о страшен рев на лъва; о страшен рев на глада и праведния гняв.
	И Лондон, и Париж, и Ню Йорк дирят пещерите на нощта да се укрият. О нощ и гробници без плячка за хиени.
	Световната пустиня замръзва в своя страх.
	Гладният цар на пустинята надава страшен рев за рай. Готов за стръвен скок на завоевание и мъст.
	О страшен рев на глада и праведния гняв!
