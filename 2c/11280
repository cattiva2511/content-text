P>
	Кажи: внезапно да изчезнеш
	и да се слееш мигом цял
	с шума на уличния празник —
	и ти, и твоята печал;

	да бъдеш светъл и безличен
	сред многоликата тълпа,
	да бъдеш шарка от миража
	на ярка делнична съдба;

	и да не дебнат черни стражи
	над твоя малодушен сън —
	ни звук, ни звън да ти припомня,
	че Вий и Те са — вещ и вън;

	и гол от свойта лишна гордост,
	без час, без образ и без вест —
	да те лелей една велика,
	последна, проста радост: Днес…

	Кажи: разбираш ли лъжата
	на тия гибелни мечти?
	— А! истината и лъжата
	са кръг — и в него кръг си ти!

	О! и узрей в светата пазва
	на тоя тих, насъщен грях —
	и принеси му в жертва всичко
	ти:
		своя гняв и скръб, и страх!
P$
