P>
		— Удари третата стража!
	И аз разкъсах пръстена
				— о знам!
	и мога вече цял да се разкажа.
	Аз изнамерих себе си най-сетне!
	да —
		аз пред себе си застанах сам
	и в огледалото — разядени и бледни —
	контурите на моята лъжа!
	да —
		виждам: прoeктирани са там
	пътеките на моята душа
	и всичките ми нерви, всички гънки
	на жадния ми мозък…
					Мойте злоби
	и мойте сънища — аз сам през сън ги
	разчитам ясно (ах и кой друг — кой би
	безследността ми проледил от вън!)

	На Истината демонът „ГОРКО ТИ!“
	ми казва — аз съм вик из тежък сън
	и гърчене в пленителните нокти
	на някакъв неврастеничен страх —
	Но — аз съм съчетан от диви танци;
	но — аз съм въплатен в игра и смях
	(Човек! за смях над всичко ти призван си)
	и моят златен път ме води пак,
	и всякога, към златната Валала,
	пред чийто праг съдбата начъртала
	е моя сладострастен зодиак — -

	Но — да не смееш да се кажеш „Бяла
	е моята! чист — моят знак!
	аз съм роден в щастливата Валхала!
	аз нямам врагове на тоя бряг.“
P$
