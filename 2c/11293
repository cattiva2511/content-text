P>
	Ти носиш в себе си една ужасна и прекрасна есен:

	Надвесени дъги от мъченическо сребро —
	луна — прожектор — ултравиолет:
				Блед —
	в миг посред страшна тишина
	настръхват две окаляни ръце —
	по тях петна от розова детинска кръв:
	— О майко, как пращяха неговите кокалчета!
	И ето втората луна:
	надвесени дъги от мъченическо сребро —
	и шепота на ужасение.
	И ето третата луна.
	През сините стъкла отвън
	и посинялата удавена невинност:
			— Братя, спрете, чуйте! —
	Камбаните на цялата страна —
	на всички черкви, манастири, параклиси
	— ще бият — трябва — траур. —
	Един велик, огромен, всенароден траур!
	Ти носиш в себе си една ужасна и прекрасна есен:
	И всяка реч е песен. —
	Съня въжхожда във видение:
	и ето третото преображение на бога:
	— И питам се: де става всичко туй
	което се разправя в песента?
P$
