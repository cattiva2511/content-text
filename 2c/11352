	Един луд, един цар Лир, стои сам сред пустия площад под бурните полунощни небеса, които чупят мълнии над изплашения град.
	Лир декламира:
P>
	О, гръмове и молнии небесни!
	Треснете над греха и суетата!
	Небе, земя и ад! Всевишний боже!
	О Сатана — — — и прочее.
P$
	— Що правиш тук, приятелю! — го пита с дървена усмивка неговият лала.
	— Пея песен на любовта и правдата!
	Посред за миг мълчание на бурята далече някъде бездомен пес надава към небето протяжен и страхотен вой на смърт.
