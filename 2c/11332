P>
#	Presto I

	Бягай, бягай
	в галоп
	не питай
	ти си сам идеал!
	На живота огромния топ
	изгърмява ме цял
	на вис към звездите.

	Бягай
	залягай
	ставай
	падай
	нападай
	решително
	смело
	стремително
	неудържимо напред
	— без команда, без ред —
	напред.

	Дело! Дело
	е нашя зов
	пряко всичко
	пряко вражда и любов,
	пряко звезди,
	метеори
	комети
	— напред
	без умора,
	без сън
	навън
	из затворите,
	из градовете
	центростремително
	ти полети!

#	Presto II

	Братя
	Другари
	Малоимотни
	Граждани
	Селяни —
		вий млади
		и стари,
		които постотно сте
		като животни
		раждани,
		стреляни —
	Безполезно е тъй да стоим:
	да се вдигнем
	— напред —
	да вървим!

	През дим
	черни, саждиви, изкаляни —
	без команда, без ред —
	тъй както, когато изригне
		стремително
		катер.
		Братя!
	Сега е последния час,
	последния ден:
	100 години пред нас
	Камил Демулен
	говори разпалено
		и убедително
		и сочи
	великата страшна Бастилия.
	Сега е последния час.
	Всеки от нас
	с последни усилия
		трябва да скочи
				на крак!

@@	1922
P$
