P>
	Ще бъда стар, ще бъда много стар,
	ако остана след погромите, разбира се,
	като окъсан рибен буквар
	модел хиляда осемстотин и четирийсе.

	Тъй както малките деца разлистват
	и почват със картинките от края,
	така и мене днеска ми се иска
	за бъдещето да си помечтая.

	Защо пък не? — В мечтите няма цензура,
	мечтите греят с синкава прозрачност.
	А по-добре е да подгониш вятъра,
	отколкото да седнеш и да плачеш.

	Тогава аз ще имам син,
	синът ще бъде двадесетгодишен.
P$
