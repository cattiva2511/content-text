P>
E>
	Après Réalitè formidable et suprême…
@	Verhaeren
E$

		И в този час, когато с протяжна
							безнадеждност
	безславно небесата отдръпват се назад
	към някаква далечна, трагична безконечност —
	аз нося свойте стъпки загубен в тъмен град.
	Към някаква далечна, трагична безконечност
	залязва улицата, грешният площад —
	и всуе лстят вечерни жени с продажна нежност
	по черни тротоари…
					Не си от този свят!

	О всуе лстят вечерни жени с продажна нежност…
	— като кошмар страхотен сред тишина гробовна.
	Реалността — нелепа, свирепа и върховна —
	изправя се над тебе в злокобна безметежност.
	Реалността нелепа, свирепа и върховна
	изрича твоята присъда с горда нежност:
	снеми от свойто рамо порфирата тъжовна
	и отстъпи към тиха монашеска безгрешност!
P$
