P>
	Нажежено е до бяло
	всичко в мен.
	Жив съм.
	Падам и крещя от болка.
	Жив съм.
	Не от болестта боли.
	Боли ме, че съм повален.

	Жив съм.

	Като тетива треперя цял.
	Жив съм.
	Цял горя и в треска викам.
	Жив съм.
	Не от треската треперя,
	а от гняв,
	че съм се спрял.

	Жив съм.

	Хора, спрелите минути ме болят.
	Жив съм.
	По загубените пътища крещя.
	Жив съм.
	Хора,
	искам рождества,
	не искам смърт.

	Жив съм.
	В мен крещи недороден света.
	Жив съм.
	Мъртъв ще съм,
	ако не крещя от болка,
	Жив съм.
	Хора,
	чуйте диагнозата на болестта:

	жив съм.
P$
