P>
	Пак у дома съм между ден и сън:
	там, дето спят децата след игрите,
	там, дето вечер старците изпити
	се греят край разжарения пън.

	Пак у дома съм между ден и сън:
	там, дето рой девойки уморени
	на кладенеца леко са опрени,
	смутени от заглъхващия звън.

	Обичам аз една липа навън.*
	[* _Обичам аз една липа навън_ — дървото с неговото мощно извисяване в небето, почерпило сили от мрака на Земята, е за Рилке един от най-великите символи на живота. Ще го открием и в стихотворенията: _„Встъпление“_, _„Вечер“_, _„Благовещение“_, _„За фонтаните“_, _„Зрящият“_, _„Аз живея живота си в бавни спирали“_, _„Откривам те във всичките предмети“_, _„Ябълковата градина“_, _„Четвърта Дуинска елегия“_, _„Първи Сонет към Орфей“_ из Първа част, _„Седемнадесети Сонет към Орфей“_ из Първа част, _„О, докосни ни! — молят те нещата“_, _„Плодът“_.]
	Летата, в пръстените занемели,
	пак в клонки хиляди са разцъфтели
	и пак са будни между ден и сън.
@@	1897
P$
