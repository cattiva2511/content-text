	[* Начало на Апокалипсиса.]
P>
D>
	на Св.св. Константин Кирил и Методий
D$
	Нервите ни са опънати — до скъсване,
	мозъкът ни ден и нощ кърви.
	От наглост на управници ни втръсна,
	от лицемерие, коварства и лъжи…

	И никого не търсим да ни утешава,
	че всички сме обречени с късмет
	да креем сред абсурда на държава,
	с велможи за линчуване и смет…

	Не се нуждаем от харесване,
	с комплекса на кварталните пачаври
	след проба за елитност и калесване
	с властта и жалките й лаври.

	Наоколо гъмжат изчадия —
	един на друг си ходатайстват…
	Изчезват българските домочадия —
	в чужбина предпочитат да ратайстват…

	Котилото на демокрацията пука,
	разпъплило смрадта навред
	и хор от кукумявки ни закука,
	и мършата е станала безчет…

	По-весело не може и да бъде,
	особено по тези ширини,
	където чувстваш се прокуден
	от бащината стряха и земи…

	А как кръвта си да пролееш
	безславно, като вехт воевода —
	за чест и справедливост да живееш,
	щом сляп е за апостоли народа…

@@	21 май 2011 г.
P$
