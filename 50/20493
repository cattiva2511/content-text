P>
	Всъщност за онзи, който ги гледаше легнал в тревата,
	те бяха чудесни,
	потоците бомбардировачи,
	бляскащи горе високо
	в безоблачното октомврийско небе,
	и жалко не бе за сувенирните дреболии,
	които изгоряха
	на прогнилия таван
	нейде далеко там:

	колекция от чаши и ангелска коса,
	на дядо парижките пощенски картички
	(Oh là là) и катарамата на неговия войнишки колан
	от една друга война,
	надупчени фусти, ордени,
	куклени къщички, Психея от гипс
	и забравени вече божествени знаци
	в кутия за пури —

	но труповете в зимника
	са още там.
P$
