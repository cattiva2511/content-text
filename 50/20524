P>
	Не се нуждая от всички тия нови обувки и якета,
	запалки, дискове, касетофони и съдове за екскурзия,
	от целия прахоляк на електрониката — боклук в утрешния ден,

	не ме вълнува, достига само до слуха ми твойто тихо Да!,
	което нося край витрините на този чужди град —

	Милостива е любовта със смъртта,
	едно мило премигване,
	и няма да попълня чека, за да купя
	за 399 марки меч Самурай —

	Все още имаме сили — с нокти, зъби, погледи —
	да ощавим кожата на миналото с всички белези —

	Аз не броя…
	прехапвам си езика, за да не кажа…
	твоите обятия петстотин километра
	далеч така близо
P$
