P>
	По моя път не са вървели стъклени карети,
	край моя път растяха лайкучка и смин,
	до моя път желязната ръждясала мадона
	държеше в скута своя мъртъв син.

	По камъни вървях, обречена тегло да влача,
	във лятната горещина, във зимен студ,
	забравих щастие, научих се да плача
	с сълзите на мадоната с ръждясалия скут.

	Което нивга нямах, днес е покосено,
	имот раздаден и изгубен, навеки пропилян,
	с ботуши всичко стъпкано, от вятъра отнесено,
	живот в безсмислени огньове изгорен, изпепелен.

	Отдавна началото на пътя изгубих в тъмнината,
	целта, съгледана далече в безкрайната твърд,
	каквото си запазих, разяде го ръждата,
	в ръцете ми остана ръждясалата смърт.

	Понякога се возя вече в стъклена карета,
	но в сянката й с радост бих тръгнала сега,
	тъй както съм: невиждаща от старост и несрета,
	Назад към лайкучката, смина, с ръждясала снага.
P$
