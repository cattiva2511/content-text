P>
	От къде ли не идват отново и пак
	тия пищно благоденстващи орди! След всяка разруха
	са изпъпляли от съсипните
	здрави и читави; през всякакви иглени уши
	са минавали,
	многобройни, богати, благати.

	Най-бедните. Никой от тях ги не ще.
	Превиват се под тежкото си бреме.
	Обидно ни е, че ги има,
	за всичко са виновни те,
	не могат нищо да оправят,
	да си вървят.

	Опитахме всичко.
	Проповядвахме им,
	заклинахме ги,
	и едва когато не останаха средства
	отчуждавахме, изнудвахме, плячкосвахме.
	Накарахме ги да кървят,
	изправихме ги до стената.
	Но едва отпуснахме пушките
	и седнахме на техните седалки,
	установихме, отначало невярващи,
	а после отдъхнали:
	и срещу нас лек няма.
	Не, не, със всичко се свиква.
	До следващия път.
P$
