P>
	Онова, което виждате пред себе си,
	уважаеми дами и господа,
	тази гмеж тук,
	това са букви.
	Извинете.
	Извинете.
	Трудни са за разчитане,
	знам, знам.
	Предпочели бихте нещо аудио-визуално,
	дигитално и цветно.

	Но онзи, за когото е действително ценна
	виртуалната действителност,
	да кажем:
	Отново изпълняш гори и долини,
	или: Тъй самотен както през август, или:
	Нощта развява свойте знамена,
	той с малко постига целта.

	Двайсет и шест
	черно-бели танцьори,
	без никакъв графичен дисплей
	и CD-ROM,
	вместо хардуер парченце от молив —
	това е всичко.

	Извинете.
	Извинете ме, моля.
	Не исках да Ви засегна.
	Но нали знаете как става:
	Някои хора не се отучват до край.
P$
