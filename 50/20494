P>
	Понякога вечер той пак седи там
	на масата, както преди,
	тананика си леко приведен
	под желязната лампа.
	Перото за туш тихо драска
	по милиметрова хартия.
	Спокойно, уверено тегли то
	своята черна черта.
	Той ме слуша понякога,
	свел снежнобяла глава,
	усмихнат унесено все тъй чертае
	чудесния план,
	който аз не мога да схвана,
	който той никога няма да свърши.
	Чувам го как тананика.
P$
