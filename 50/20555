P>
	Човекът е игра на времето, уви,
	и сцена е светът, където той се скита.
	Въздига се един, друг пада и дворците
	един владее, друг — без дом в нощта върви.

	Изчезна Вчера, Днес в забрава се обви,
	зелените листа са сгърчени и свити.
	Днес — радост, утре — смърт, ний —
	без меч и с остър меч ще легнем под треви.

	Еднакви сме по плът, но не по ранг и блясък,
	едни — в копринен плащ, а други — ринат пясък,
	съблича ни смъртта и равни сме тогаз.

	В сериозната игра участвувай, защото
	напуснеш ли веднъж ти пира на живота,
	брилянт назаем взет са мъдрост, сила, власт!
P$
