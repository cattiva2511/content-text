P>
	Пишехме детството си
	с готически букви
	пресмятахме бъдещето
	с арабски цифри
	с римски
	отчитахме времето
	по часовниковите кули

	горе
	над нашия сън
	висеше сърпът на месеца
	написан с курсив
	страхът
	проникваше в училище
	записан стенографски
	по-късно пишехме
	на латински
	смърт

	нощ след нощ
	знамената меняха
	цвета си

	еднакво оставаше
	черното на печатарското мастило
	червеното
	на кръвта
P$
