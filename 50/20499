P>
	Случва се тука и там
	някой да вика за помощ,
	друг вече скача в водата
	напълно безплатно.
	Посред най-дебелия капитализъм
	пристига от ей там пожарната лъскава
	и огън гаси, или във шапката
	просешка нещо внезапно сребрее.

	Всички улици сутрин гъмжат
	от хора, които, без да стискат
			изтеглен за бой остър нож,
	нагоре-надолу вървят със спокойни сърца
	и търсят си мляко и репички.

	Както през време на най-дълбок мир.

	Гледка за чудо и приказ.
P$
