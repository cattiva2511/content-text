P>
	Имаше нещо добро
	преди,
	някъде другаде.
	Жалко,
	че е толкова трудно
	да си спомни човек
	за нещо добро.
	Да знае,
	какво то наистина е било.
	Колко истинско е било.

	Беше, мисля,
	нещо съвсем обикновено,
	нещо чудесно.
	Мисля,
	че съм го виждал,
	или помирисал,
	или докосвал.

	Но дали е било голямо
	или малко,
	ново или старо,
	светло или тъмно,
	вече не знам.

	Само че бе по-добро,
	много по-добро
	от онова, което е тук и сега,
	все още знам.
P$
