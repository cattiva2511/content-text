P>
	За бедността вече всичко е казано.
	Че твърдоглава е, жилава, лепкава
	че не интересува никого,
	освен бедните. Скучна е.
	Така усърдно работи, че няма време
	да се оплаче от скука.
	Тя е като мръсотията. Там долу
	винаги в низкото,
	пречи, заразява, смърди.

	Поразително всеприсъствие.
	Сякаш е вечна.
	Божествени атрибути. Отзивчиви
	светци я търсят, монаси
	и калугерки са нейни годеници.
	Всички останали, онези, които цял живот
	бягат от нея, тя настига
	със своята тенекиена паничка
	на следния уличен ъгъл

	величествена и неподвижна.
P$
