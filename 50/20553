P>
	Сега сме вече ний съвсем опустошени,
	жестоки племена и меч, потънал в кръв,
	и тежък, тътнещ топ погълнаха със страх
	потта ни и плода на всяко въжделение.

	Задушен зной тежи над черкви разрушени
	и кметството лежи във ужас — знакът пръв,
	пред огън, чума, смърт, позор и мазна връв
	сърцето и дъхът замлъкват поразени.

	Навред се плиска кръв и рухнал е градът,
	трикратно шест лета реките в кръв текат
	и мили мъртъвци отвличат надалече.

	Все още аз мълча пред този странен ад,
	по-зъл и див от смърт, от чума, зной и глад.
	Душите ни сега ограбени са вече.
P$
