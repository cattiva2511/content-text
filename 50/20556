P>
	Ах, свойто време в страх и ужас преживях,
	животът се изтръгва,
	отлита като сън,
	нощта, когато тръгва
	с луната бледа вън.

	Не ще съзре смъртта високия ми сан.
	Аз пиша — празно бреме,
	ще го стопи в нощта
	забързаното време.
	Човек! О, Суета!
	Какво си ти, поток, от нищо невъзпрян!

	Оплаквам се на теб. А скръбното тежнение
	ти по-добре го знаеш,
	изпитал си го ти.
	Но болка ме терзае
	и мъка ме гнети,
	че аз към свойта цел все тичах със скимтене.
P$
