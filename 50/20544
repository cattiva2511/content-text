P>
	Бог е далеч от теб и нас.
	От своя трон висок
	ръката ти в прекрасен час
	благословил е Бог.
	У никоя с по-нежна плът
	ръката не блести.
	Аз съм росата и денят,
	дървото тук си ти.

	Пребит от път, сега не знам
	какво ми нареди
	Той, който в златна риза там
	на своя трон седи,
	за теб, вглъбена и до днес
	в безименни мечти.
	Чуй: аз пристигам с блага вест,
	дървото тук си ти.

	Безропотно прострях крила,
	изминах дълъг път
	и плащът ми с лъчи обля
	самотния ти кът.
	Ти си сама дори и с мен:
	невидим съм почти.
	Чуй: аз съм повей в лес зелен,
	дървото тук си ти.

	Помни, че развълнувани
	са ангелите там,
	че тръпнат от ликуване,
	но и от смут голям.
	Ще стане нещо, може би,
	ще почне нов живот.
	Аз те приветствам — не скърби,
	защото носиш плод.
	Ти си прославена врата
	и се разтваряш днес.
	Ти си ухо за песента,
	която пея — в тебе тя
	се губи като в лес.

	Аз дадох лъх живителен
	на твоите мечти.
	Бог чака, ослепителен…

	Дървото тук си ти.

@@	1899
P$
