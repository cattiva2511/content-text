P>
	Вече знам какво, освен дъжда, ме
	очаква през ноември. Бъдещето не познава
	празноти, дори неделите са запълнени
	чак до септември. Човек трябва да е дете,
	за да се зарадва на април,
	премереният май е също изпълнен
	с фалшиви очаквания. Юни?
	Нацапан от скрупулите,
	от обстоятелствата на живота.
	Час по час се изхабява
	времето ми и през август. Ако
	оживея, ще се срещнем през декември,
	не забравяй, какво искаше да ме
	попиташ. Един ден е все още свободен,
	малко преди края на годината.
	Винаги ни остава желанието,
	да не искаме да знаем, кога ще ни
	сполети нещастието, което не
	е отбелязано в календара.
P$
