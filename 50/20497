P>
	Когато вдигнах очи от празния лист
	ангелът беше във стаята.

	Съвършено прост ангел,
	вероятно с най-ниския чин на небесното войнство.

	Не можете да си представите,
	каза той, колко ненужен сте Вие.

	Само една от петнайсет хилядите отсенки
	на синия цвят, каза той,


	е по-важна за нашия свят от всичко,
	което вършите или не вършите Вие,

	да не говорим за фелдшпата
	и за Големия Магеланов облак.

	Дори простата попова лъжичка,
			колкото и невзрачна да е,
	ще липсва, когато умре, Вие — не.

	По светлия ангелски поглед разбирах, че той се надява
	на спор, възражения, дълга борба.

	Не се и помръднах. С мълчание чаках,
	докато изчезне.
P$
