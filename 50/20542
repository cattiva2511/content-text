P>
	Моят живот:
	панорамно сандъче с малки пейзажи
	спокойни хора
	движещи се стада
	добре познати повтарящи се сцени

	Внезапно назована по име
	вече няма да стоя сред безветрената панорама
	с искрящите пъстри картини

	а се завъртам като ужасно огнено колело
	по стръмния склон надолу
	отхвърлила всички забрани и копнежи от вчера
	отправена към някаква непозната подвижна цел:

	без избор
	но с нетърпеливо сърце
P$
