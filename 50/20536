P>
	Дядо ми, трезвомислещ селянин,
	със сухи като шкурка ръце,
	твърдеше, че по принцип сънувал
	сънищата на другите.
	Бе бедно време, войната
	бе оставила на двора тежките си
	оръжия и много бяха забравили,
	какво са забравили.
	Човек можеше да се лиши от почти всичко,
	от въпроси, от кафе и от топлина.
	А и от желания, за да не наруши
	спокойствието на света. Но това, някой
	съвсем сериозно да твърди,
	че би могъл да се лиши от собствените си сънища —
	дори у нас бе невероятно.
P$
