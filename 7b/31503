	[* Този шум на морето.]

P>
	Този шум на морето е винаги с нас —
	той гали разпилените коси на дървото.
	Конят потапя в него черното си тяло,
	протяга врат, сякаш надушил живителен извор,
	и жадува да избяга от дюните, да се превърне
	в митически кон, далеч в неизвестното.
	Да стигне стадото овци от пяна,
	с руна от сънища родени.
	Наистина да бъде син на вечното море,
	да бъдат негови цветята на бездънните поляни.
	И той ще чака, ще чака на брега
	до оня ден, когато, обрекъл се, ще тръгне
	към морските вълни, към свойта смърт.
P$
