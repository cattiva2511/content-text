P>
	Пазачът посивял, добрият чичко,
	из залите с папуци патрулира,
	безстрастно покровителствува всичко,
	но май Лотрек във нещо подозира.

	Ей там отсреща негова картина
	над вехтото кресло върху стената,
	а на Дега една чудесна балерина
	танцува пируети над главата му.

	Виж грация! Как носят я нозете,
	но едновременно и здраво, и красиво е.
	Дега ги търси заедно и двете:
	енергията с красотата слива.

	Един Ел Греко за да притежава,
	Едгар Дега прескъпо заплатил
	и над леглото си го той поставил,
	а вечерта на него гащите си окачил.
P$
