P>
	Напред-назад, напред-назад,
	любезен като висш чиновник,
	със своето тик-так, тик-так
	люлее се оранжевият месец
	на вехтия часовник.

	Такава есен. Нервна препирня
	на ядрена война.
	Разчепкахме унищожението си до смърт.
	Аз плувам — рибка мъничка, затворена
	в ателието зад прозореца.

	Пристига краят ни.
	И месецът се вдига,
	от ужас просиял.
	Държавата е
	водолаз под стъклена камбана.

	Бащата не е щит
	за своето дете.
	Като купчина паяци, от бяс
	обзети, плачем с глас,
	но все без сълзи.

	Природата е отражение.
	Едничка лястовица прави пролет.
	Тъй лесно е да се отчитат
	минутите,
	ала стрелките се заплитат.

	Напред-назад.
	Напред-назад, напред-назад…
	Единствена опора имам. Ей я —
	люлеещото се оранжево и черно
	гнездо на чичопея.
P$
