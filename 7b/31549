P>
	Харесваше му светлината на късния следобед, докато гаснеше
	във дневната, и не обичаше да пали електрическите лампи,
	преди да мине осем вечерта.
	Жена му се оплакваше, наричаше го мрачен, но
	вида на вещите във въздуха, ставащ все по-тъмен
	така постепенно и неусетно, че изглеждаше сякаш, това е
	самата стихия, в която живеем, всеки мъж
	и жена заслужава един истински миг на величие
	и това беше неговият, този холандски интериор, обживян и
	владян, толкова спокоен и същевременно толкова оживен
	от подробности: свлечените дрехи на двамата, разхвърляни
	по гърбовете на креслата, кучето, преследващо някаква обувка,
	широко отворения прозорец, светлината на късния следобед.
P$
