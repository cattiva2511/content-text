P>
	Не може да плува; ползва кредитни карти и хапчета за борба
	срещу непоносимото усещане за неадекватност;
	не признава ужаса си от скуката, основен импулс за
	безброй брачни изневери;
	изглежда дебел в джинси, изговаря самоуверено клишета,
	троши мамините чинии при спречквания;
	прави покупки, когато цените са твърде високи, и изпада
	в паника при неизбежния спад.
	И все пак, таткото винаги усеща тънката разлика
	между пепси и кока,
	дефинирал е червения мрак в зори,
	запомнил е петната от разплискани макове край
	глухи жп коловози и е бил против войната във Виетнам
	месеци преди студентите,
	години преди политиците и пресата; дайте му
	една минута с пътна карта
	и той ще разреши мистерията с кървясалите очи;
	и го гледайте как изчислява тежестта и височината
	на местните небеса;
	няма нужда да му се напомня да дава пари на децата си,
	говори свободно френски и туристически немски;
	пее Шуберт под душа; играе пинбол в Париж;
	знае, че новата прислужница краде, и й прощава.
P$
