P>
	Когато обявяват „нацелена бомбардировка“,
	гответе се да гледате тела на жени и деца по улиците,
	гответе се да видите сакатото дете, захвърлено в мрака на фургона,
	черните куршуми на очите му, прицелени в сърцето ви.

	О, хирургичен удар, изпреварващо действие,
	свлачища от сгради, огромни ровове за никъде,
	уста застинала в чудовищно смразено О.

	В залата за пресконференции, иззад полираната й трибуна,
	под ярките прожектори на телевизията,
	красивият генерал публично изразява съжаление
	за случайните косвени вреди.

	В болницата едно чернооко момиче маха с чуканчето на ръката си.
	Навсякъде — превръзки по-големи от човешки крайници.
	Гответе се, във век, във който страдаме,
	малките деца да дойдат и да страдат вместо нас.

	Няма нищо, което да сме готови да си сторим един на друг,
	и няма дума, която да не сме готови да използваме, за да отречем това.
P$
