P>
	Най-хубавото на ръчната изработка
	е недостатъкът.
	Рано или късно, в някоя черга, изтъкана на ръчен стан,
	между квадратите и плоските триъгълници,
	току-виж над някоя синя нива щръкнало червено възелче
	или между изящните охрени зъбци на бордюра
	се прокраднало мораво кръстче.
	Недостатъкът, от който живеем, грешната част от основата,
	сега се вие между еднообразните нишки
	и понеже не им съответства,
	кара някаква червена птица да полети,
	превръщайки синята нива в небе.
	Това е почти като дума, изречена гласно след
	продължително мълчание, като ръка, която казва чрез
	недостатъка:
	Жива съм, открита от очите ти.
P$
