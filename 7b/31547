P>
	Когато някой се разплаче, след като правенето на любов е плиснало
	ведро от сълзи вътре в него, това е болката на времето,
	празнотата във всичките отминали години, приела
	хлътналата форма на ведро, което се изпълва с
	чувство, сега изпитано — гръмко, отекващо.

	Защо пък оргазъм ще разплаче някого?
	Защо сега, когато е обичан, плаче за някога, когато не е бил.
	Гневът, разнежен в сълзи, поразява
	със страха, който се е вкоренил така дълбоко.
P$
