P>
	Непоносимо тежко бе да гледа
	как снежният човек стои в студа и здрача,
	да знае, че от вятъра ще зъзне през нощта
	и ето — зад стъклото малчуганът вече плаче.
	Премреженият от сълзите поглед мъчно стига
	до белоликия, с очи от въглен, който сам,
	замръзнал и от бога изоставен, гледа тъжно
	като прокудения от небесните селения Адам.

	А снежният човек, напротив, си е толкова доволен
	и няма никакво желание да влезе вътре, да умре.
	Все пак затрогва го разплакания малчуган
	и въпреки че ледена е неговата същност, въглени — очите,
	той разтопява мъничко около тях,
	отронва чиста капчица, една сълза
	за малкия във рамката на светлия прозорец, обграден
	от топлота, от светлина, от обич и от толкоз много страх.
P$
