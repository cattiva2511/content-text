P>
	Бях щастлив, бях весело пиян.
	Улицата беше тъмна.
	Помахах на случаен полицай.
	Той се усмихна.
	Отидох при него и с чудно красноречие
	разказах за дните си в затвора,
	за благородните, прославени каторжници,
	за туй, че току-що съм се завърнал от Европа,
	която две пари не струва пред затвора.
	Той ме слушаше внимателно, не лъжех,
	всичко бе шега и истина.
	Той се смя,
	дълго се смя.
	А аз бях толкова щастлив, че казах:
	„Да турим кръст на миналото, целуни ме.“
	„Не, не, не, не!“ — извика той
	и бързо се отдалечи.
P$
