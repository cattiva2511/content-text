P>
	В съботния ден, на улицата
	с притихналите магазини и затворените складове,
	Адам беднякът, докато полицая го претърсва,

	повдига устна с две ръце
	и висналите си мустаци,
	за преглед да разкрие и конските си зъби.

	За него нищо не е ново и той не се страхува.
	Такъв е този свят. Както творецът
	своя мир разкрива с един замах на четката

	или с игривата каденца на кларнета над басовите звуци на оркестъра,
	така и той се изявява
	чрез дързост и презрение.
P$
