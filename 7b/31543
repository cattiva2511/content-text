P>
	Един свят изчезва.
	Малка уличке,
	ти беше тясна
	и вече беше твърде много в сянка.

	Ти имаше едно-едничко куче,
	едно самотно дете.
	Ти криеше най-голямото си огледало
	и разсъблечените си любовници.

	Някой ги откара
	в открит камион.
	Те бяха още голи, пътуваха
	върху дивана си

	през притъмняващата долина
	на някакъв незнаен Канзас или Небраска,
	в зараждаща се буря.
	Жената разтвори червен чадър

	в камиона. Момчето
	и кучето тичаха подир тях
	като подир петел
	с отсечена глава.
P$
