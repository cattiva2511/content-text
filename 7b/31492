	[* Американска река, която се влива в Нюйоркския залив.]

P>
	Сам човек — сякаш любител на птици —
	изтребва потъмнелия сняг
	от изоставена, сива
	макара за електрическа жица.
	Той не може да открие Америка, преброявайки
	веригите товарни, обречени влакове
	от тридесет щата. Те се тряскат и тракат,
	и тропат под него по глухата линия.
	С мъка запазва равновесие.
	Свежда поглед
	и се понася в пустинния лед,
	поел към морето по Хъдсън,
	като непопълнено късче от ребус.
	Подобно часовник тиктака ледът към морето.
	Някакъв негър затрупва
	със жито горещата пара на кокса
	над спукан варел.
	Химически въздух
	нахлува насам от Ню Джързи
	и лъхти на кафе.
	Оттатък реката
	бронзовеят крайградските фабрики
	в серножълтото слънце
	на непростителния пейзаж.
P$
