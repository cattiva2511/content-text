P>
	Сега разбирам,
	че през всичките тези години
	съм бил безумен ученик
	на нагъл шегаджия.

	Старателно
	и с глупашко уважението си записвах
	мъдрите му, според мене, поучения
	относно
	моя живот на земята.
	Като папагал
	повтарях датите
	на войни и революции.
	Ликувах за смъртта
	на моите мъчители
	и дори се убеждавах,
	че техният брой
	намалява.
	Струваше ми се, че постепенно
	учителят ми представя
	една схема,
	че ми разкрива на части
	сложната интрига
	на авантюристичен роман,
	чиито последни страници
	ще са отделени изцяло
	за лирични описания
	на природата.

	За жалост
	след време
	започнах да забелязвам
	неспособността си
	да забравям дори
	най-нищожния детайл.
	Все повече се задържах
	на подробностите в началото:
	подстрижката на войника,
	който уринираше
	върху нашата ограда;
	сенките на дърветата върху тавана
	в деня, когато
	майка ми и аз
	нямахме какво да ядем…

	Някак си
	не можех да подмина
	оня затворнически влак,
	който ме будеше
	всяка нощ.
	Не можех да забравя
	нито свирката,
	нито тракането му…

	В тази класна стая,
	бедно обзаведена
	от моето безсъние,
	на чина, направен
	от двете ми колена,
	за първи път в дългото ми
	и ужасяващо чиракуване
	аз избухнах в смях.
	Простете ми, всички вие!
	При спомена за моя чичо,
	който зарежда една барикада
	със самоделна бомба,
	аз избухнах в смях.
P$
