	[* Град в щата Масачузетс.]

P>
	Във Сейлъм морна морска пяна близва
	платна, плющящи в рамките прозоречни,
	доде плетящият моряк пронизва
	с иглата кораби във своите мозъчни
	пристанища. Моряко, хей, моряко!
	Ветрецът пени върху твойто теме
	море от мазнина. Харон във всяко
	легло стоварва грешници без време.
	Вълните са от тиня погнусени.
	Помни, моряко — сейлъмски рибари
	велики брегове са покорили.
	Къде са днес онези воини стари,
	Левиатан* разпрали, повалили
	[* Митическо морско чудовище, за което се споменава в Библията.]
	дори Лъва британски на колене?
P$
