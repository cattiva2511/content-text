	[* Вид борово дърво, което вирее в Калифорния, на брега на Тихия океан, и достига височина до 90 метра.]

P>
	Планините се движат.
	Реките се движат. Само ние
	сме непоклатими.

	Живеем с мислите на гиганти —
	на облаците и нощем — на звездите.

	Имената ни са гърлени и смешни —
	Хамет, Ог — имена без срички.

	Загиваме едно след друго, с корени,
	проядени от плъхове. Рухваме.

	За да умрем бавно и се превърнем
	на камък. Или бързо,

	като свещи, хвърлени в огън.
	Гигантите са самотни.

	Отдавна чакаме да дойде оня,
	който с едно докосване ще скърши наште клони.


	Могъщите ръце ще ни обгърнат,
	ще бъдем леки като цъфналите храсти.

	О, ако има някъде поет,
	молим го сега да се яви.

	Стоим и чакаме на брега на Пасифика,
	като големи неомъжени моми.

	Обръщаме глави към облаците и звездите
	и се чудим на кого да угодим.
P$
