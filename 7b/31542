P>
	Ако не си видял шесткракото куче,
	няма значение.
	Ние го видяхме, то си лежеше в ъгъла.
	Колкото за излишните крака,

	човек лесно свикваше с тях.
	И си мислеше за други неща.
	Като например защо сме на панаира
	в такава тъмна и студена нощ.

	После пазачът хвърли пръчка
	и кучето хукна след нея
	на четири крака, другите два се мятаха отзад,
	а една девойка се заля от смях.

	Тя беше пияна, както и мъжът,
	който я целуваше по шията.
	Кучето взе пръчката, след това погледна към нас.
	И това беше цялото шоу.
P$
