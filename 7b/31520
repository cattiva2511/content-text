P>
E>
P>
	„Кажи сбогом на слънцето
	и на житото вместо мен…“
@	Мигуел Хернандес
@@	Написано в затвора — 1942
P$
E$

	Виждам как се задушаваш
	под черните сенки на вапцаните в бяло стени.
	Ръцете ти пожълтяват в развалините на слънцето.
	Сънувам твоя бавен глас — той лети
	и опложда тъмните води на духа
	с лютни и семена.

	Тук, в американския Мидуест*,
	[* Среден Запад.]
	семената долитат от нивите и нахлуват в странното небе
	на моя череп.
	Крилцата им махат за сбогом,
	тих последен поздрав към моята страна.

	Пада здрач.
	Настъпва дълъг залез
	и силозите пълзят на запад.
P$
