P>
	Млади хора сред погребалните цветя,
	не знам защо умирате,
	защо оставяте жените си като пингвини
	с разтворени крила,
	с прегръдки празни, от които сте изчезнали завинаги.
	Окапвате като листа на диви кестени,
	разтърсени от буря,
	като лалугери,
	застигнати от пламъците на пожар в полето.
	Предсмъртните ви викове пронизват моя сън.
	И мисля — тръгнали сме да заселваме луната,
	оставяйки зад себе си земята в кръв
	и никаква следа, че хората са братя.
P$
