P>
	Чуйте истината за дърветата:
	не са ми по-близки от тигъра.
	Не че хапят —
	умреш ли, те просто ще те изядат, теб и твойто куче,
	нали са от същата дива порода.
	Гледам ги безгрижно само през прозореца,
	сякаш са зверове от зоологическа градина,
	дори тогава долавям миризмата им с име „Пази се“.

	Когато минавам по пътя край тях,
	знам, че те са господари на земята,
	изцяло подчинени на природните закони.
	Милионите им корени се впиват с нокти
	в оная топка, хукнала из небесата,
	израстват стебла, разтварят се свирепо клони
	и те се възземат високо,
	махат с глави на звездите,
	любуват се на страшния космически пейзаж —
	гиганти сред пигмеи като нас.
P$
