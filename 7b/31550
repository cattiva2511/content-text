P>
	Най-щастливият момент в живота на една жена
	е, когато чува превъртането на ключа на любимия
	в ключалката и се преструва на заспала,
	когато той влезе в стаята, стараейки се
	да не вдига шум, но се блъска непохватно в предметите,
	и тя подушва алкохола в дъха му,
	но му прощава, защото е отново при нея
	и не й се налага да спи сама.
	Най-щастливият момент в живота на един мъж
	е, когато става от легло
	с жена, след едночасов сън,
	след като е правил любов, и нахлузва
	панталоните си, излиза
	и пикае в храстите, и вижда
	високото августовско небе, пълно със звезди,
	и се качва в колата си, и потегля за вкъщи.
P$
