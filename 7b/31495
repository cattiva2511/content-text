P>
	Един турист от Орбитвил
	се приземи и каза:

	„Тук живеят същества
	от желязо и стъкло.

	Телата са прозрачни,
	краката валчести.

	С тях ловко се търкалят
	по странни диаграми

	и дълги разграфени ленти,
	черни, с бели линии.

	Те имат четири очи,
	двете са отзад — червени.

	Понякога се среща някой с пет —
	едно око червено се върти

	отгоре на главата.
	Той сигурно е по-особен,

	защото другите се плашат,
	тръгват бавно,

	когато неочаквано
	се появи зад тях.

	Те всички съскат и летят
	по свойте безконечни ленти.

	А тия меки форми,
	скрити като сенки

	в твърдите тела. Какво са те:
	стомаси или мозъци?“
P$
