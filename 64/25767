	Един колар, като карал към село, колата му попаднала в дълбока яма. Той трябвало да помогне тя да излезе, но вместо това застанал със скръстени ръце. Само на Херакъл се замолил, понеже от всички богове най-много почитал него. Херакъл му се явил и казал:
	— Хвани колелото, мушни с остена воловете, а на боговете се моли само когато и сам направиш нещо. Иначе молитвите ти ще са напразно.
