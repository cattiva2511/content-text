	Лястовицата съветвала славея да отиде като нея да се храни и живее при хората. А той й отговорил:
	— Не желая да оживявам отново болката от предишните си страдания*. Затова си живея по пусти места.
	[* _Терей_ — според преданието Терей бил тракийски цар. Той поругал честта на Филомела, сестра на съпругата му Прокна — и двете дъщери на атинския цар Пандион. За да скрие престъплението си, Терей отрязал езика на Филомела. Филомела обаче успяла да съобщи за своето нещастие, като го изтъкала във вид на разказ върху една дреха. Когато узнала за престъплението на съпруга си, Прокна убила сина им Итис и с месото му нахранила Терей. Разяреният Терей поискал да убие и двете сестри. Но Зевс ги спасил, като превърнал Прокна в славей, а Филомела — в лястовица. А Терей се превърнал в папуняк или ястреб, който и като птици ги преследвал.]
	Огорченият от някой случай на съдбата има желанието да отбегне дори и мястото, където го е сполетяло страданието.
