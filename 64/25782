	Една стара жена с болни очи повикала лекар срещу заплащане. Той се отзовал на молбата й. И всеки път, след като й намазвал очите, докато тя жумяла, той задигал от покъщнината й едно по едно. След като отмъкнал всички вещи, приключил лекуването и поискал уговореното възнаграждение. Тя обаче отказала да плати и той я отвел при властите. Старицата заявила, че е обещала възнаграждение, ако той й излекува зрението. А в момента след неговото лекуване се чувствувала по-зле, отколкото преди.
	— Та тогава аз виждах всичката покъщнина в къщата си, а сега нищо не мога да зърна — добавила тя.
	Така злите хора поради алчност не забелязват, че си навличат сами порицанието.
