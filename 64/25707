	В Атина един длъжник, когато бил поканен от своя кредитор да си плати дълга, започнал най-напред да моли да му се даде отсрочка, заявявайки, че се намира в затруднение. След като не могъл да го убеди, докарал единствената свиня, която имал, и в присъствието на кредитора я изложил за продан.
	Приближил се един купувач и запитал дали свинята е породиста. А той отговорил, че тя не само ражда, но и по необикновен начин: на Елевзинските празници*1 — женски прасета, а през Панатенеите*2 — мъжки. Онзи останал изумен от казаното. Тогава кредиторът се намесил с думите:
	[*1 _Елевзински празници_ — те ставали в градчето Елевзина (близо до Атина) в чест на богините Деметра и Персефона, покровителки на земеделието.]
	[*2 _Панатенеи_ — празник в чест на богиня Атина Палада, покровителка на град Атина.]
	— А, недей се учудва! Та тя на Дионисиевите* празници ще ти роди и коз лета!
	[* _Дионисови празници_ (Дионисии) — те били в чест на бог Дионис (Бакх), считан за покровител на земеделието и лозарството.]
	Баснята разкрива, че мнозина заради лични облаги не се поколебават дори лъжливо да свидетелствуват за невъзможни неща.
