	Един тунец бил преследван от делфин. Носел се той с всичка сила и неочаквано, в момента, когато щял да бъде хванат, силният устрем го отхвърлил на брега. Делфинът, движен от същия устрем, изскочил при него. Като видял тунецът, че делфинът издъхва, казал:
	— Сега никак не ми е тежко да умра, защото виждам, че заедно с мен умира и причинителят на моята гибел.
	Баснята показва, че хората лесно понасят нещастията си, когато виждат, че и виновниците са нещастни.
