	Казват, че най-напред били създадени животните и че Зевс надарил едно със сила, друго с бързина, трето — с криле. Само човекът застанал гол пред него и му казал:
	— Мен единствен остави без благоволение.
	А Зевс му отговорил:
	— Ти не си в състояние да оцениш своя подарък; а получи най-големия. Та ти си надарен с разум, който е сила у боговете и у хората, по-мощен от най-мощните неща, по-бърз и от най-бързите.
	И тогава човекът разбрал дара си. Направил поклон, благодарил и си отишъл.
	След като всички хора са удостоени с разум, някои от тях не могат да осъзнаят тази чест и завиждат често на животните, които са лишени от разсъдък и ум.
