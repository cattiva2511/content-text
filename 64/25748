	Един богат атинянин пътувал по море заедно с други пътници. Извила се обаче силна буря и корабът потънал. Другите пътници се спасявали чрез плуване, а атинянинът само се молел на богиня Атина*, като й обещавал хиляди дарове, ако го спаси. Един от корабокрушенците, който плувал редом с него, му казал:
	[* _Атина Палада_ — дъщеря на Зевс, покровителка на град Атина.]
	— С помощта на Атина, но и ръцете си движи.
	Та и ние, като призоваваме боговете на помощ, трябва да мислим и сами да направим нещо за себе си.
