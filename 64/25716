	Два петела повели борба заради кокошките. Накрая единият успял да изгони другия. Победеният се оттеглил на едно затънтено място и се спотаил. Победителят пък подскокнал нависоко, кацнал на върха на зида и с цял глас закукуригал. И тутакси някакъв орел връхлетял и го грабнал. Та скритият в сянката петел сега необезпокоявано започнал да задиря кокошките.
	Разумна скромност — сигурна победа.
