P>
	Мога да говоря утре.
	Днес посрещам лястовиците.
	В перата си, мокри от първия дъжд,
	те носят новини от небесните си гнезда.
	Светлината отлита в търсене и се скрива.
	Прозорците напрегнато прелистват страници,
	бързо гаснат в блуждаещо мърморене.
	Моето съзнание беше вчера плодороден край.
	Сега е скалиста пустош.
	Покорявам се на безмълвието,
	защото разбирам вика на птиците,
	жестокия вик на страха,
	когато светлината потъва
	в първия дъжд.
P$
