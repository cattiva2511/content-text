	Веднъж един човек съгледал кораб, който потънал заедно с хората, и казал, че боговете са отсъдили несправедливо — заради един безчинник и невинни хора са станали жертва! Когато изричал тези думи, бил застанал на място, където имало много мравки. Една го ухапала случайно. А той, ухапан от една, всичките стъпкал. И ето бог Хермес му се явил, ударил го с жезъла, като му казал:
	— А сега няма ли да твърдиш, че боговете са такива съдници към хората, какъвто си ти спрямо мравките?
	Никой да не хули боговете, когато го сполети нещастие: по-добре е да премисли собствените си простъпки.
