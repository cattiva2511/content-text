	Ястреб грабнал змия и отлетял във висините. Змията се извила и го ухапала. Полетели и двамата от висините надолу. Ястребът загинал. А змията се извърнала към него:
	— Защо беше толкова безумен, че пожела да навредиш на тази, която не ти е сторила никакво зло? Така получи, справедливо възмездие, задето ме отвлече.
	Който се отдава на своята надменност и обижда по-слабите, когато попадне на по-силен, без да очаква, плаща тогава и за злините, които е сторил преди това.
