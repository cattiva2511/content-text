	Елен, като бягал от преследващи го ловци, се скрил в едно лозе. Едва-що били отминали, еленът, смятайки, че най-после е успял да се укрие, взел да хрупа листата на лозата. Понеже листата затрептели, ловците се върнали и което е истина, помислили, че някое животно се крие в шумата, та убили със стрели елена. А той, умирайки, изрекъл такива слова:
	— Заслужено пострадах! Не биваше да причинявам вреда на тази, която ме спаси.
	Баснята показва, че тези, които причиняват зло на благодетелите си, биват наказвани от провидението.
