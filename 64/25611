P>
	Наблюдавах те как шпионираш през пердето
	с поглед, изгубен в хоризонта,
	поглъщайки с очи хората,
	които само по навик мачкат тротоара.
	Забелязах безпокойството в зениците ти,
	с ръце, сгърчени от безсилие,
	и една дълбока въздишка,
	която изпотява стъклата, но не успява да ги строши,
	както би искала.
	Видях те да наблюдаваш от твоята крепост
	с изпотено чело и уморен вид,
	отпивайки от бриза,
	който ухажва нощта,
	без да те измъчва мисълта за някаква слава —
	повече от тази на съдбата.
	Разгадах веднага твоите съмнения и страхове,
	разбития жален плач,
	който прегръща безпокойството,
	звучащ като на празен остров —
	без съкровища и пристанища
	и с хиляди чайки по безкрайния си воал.

	Видях те взряна в моя прозорец,
	с лист и молив в ръка,
	за да ми пишеш навярно.
	И в мен се прокрадна съмнение —
	дали наистина съществуваш
	или някакво огромно огледало
	висеше от небето?
P$
