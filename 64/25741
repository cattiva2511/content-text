	Един беден човек заболял и се намирал в тежко положение. След като лекарите били загубили надежда, той се обърнал с молба към боговете; обещавал им, че ще им принесе хекатомба* и ще им посвети дарове, ако се вдигне от леглото. Жена му, която се намирала при него, го запитала:
	[* _Хекатомба_ — голямо тържествено жертвоприношение. Буквално означава жертвоприношение от сто вола.]
	— И откъде ще вземеш всичко това?
	А той отговорил:
	— Та ти надяваш ли се да се привдигна, та боговете да трябва да ми ги искат?
	Баснята показва, че хората лесно обещават това, което не смятат да свършат.
