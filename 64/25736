	Една лисица си откъснала опашката в един капан. Видяла, че няма да може да живее от срам. Затова решила, че трябва да накара и останалите лисици да направят същото, за да може в общата беда да скрие и собствения си недъг. Свикала всичките лисици и ги запридумвала да си отрежат опашките, като ги уверявала, че опашката не само не им прилича, но е и излишна тежест, която виси на тялото. Една обаче от тях й възразила с думите:
	— Само че, приятелко, ако на тебе не ти отърваше, ти не би ни съветвала и нас.
	Баснята е за тези, които дават съвети на ближния не от добри чувства, а заради собствена изгода.
