	Един човек имал кон и магаре. Веднъж, като вървели заедно, магарето, казало на коня:
	— Вземи от моя товар, ако искаш да остана живо. Конят не го послушал. Магарето паднало от умора и издъхнало.
	А когато стопанинът сложил целия, товар на гърба на коня, та дори и магарешката кожа, той извикал с жален глас:
	— Тежко ми на мен, нещастника! Какво ми дойде до окаяната глава! Не пожелах да взема малко от товара и ето сега нося всичко, дори и кожата!
	Баснята разкрива, че когато големите и малките живеят другарски, те един друг ще се спасяват в живота.
