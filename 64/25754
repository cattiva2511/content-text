	Лъв вървял заедно с някакъв човек. Всеки от тях обсипвал себе си с хвалебни слова. Ето че на пътя им се изпречила каменна плоча с изображение на човек, който удушва лъв. Човекът я показал на лъва с думите:
	— Нали виждаш колко сме по-силни от вас.
	А лъвът с усмивка отговорил:
	— Ако лъвовете умееха да ваятелствуват, щеше да видиш много хора под лапите на лъв.
	Много хора се хвалят на думи, че са храбри и смели; но действителността ги разголва и изобличава.
