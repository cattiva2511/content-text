P>
	От поемата на моя живот откраднаха една строфа
	и сега тя не докосва така нежно.
	Моят биологичен часовник преобърна времето
	от ритъм — в биоритъм
	и това е.
	От поемата на моето щастие откраднаха една строфа
	и вече не е така усмихната.
	Огледалото на душата ми бе убито с камъни
	и обърка своята памет.
	Това е.
	От поемата на моите стъпки откраднаха една строфа
	и сега не отекват така убедително,
	а тъжният асфалт ме поглъща бързо
	и покрива с гъста мъгла тишината — една и съща,
	това е.
	От поемата на моята зора откраднаха една строфа
	и сега не изгрява навреме.
	Едни и същи думи хапят порите ми,
	унищожавайки забраните
	… и толкоз.
	От поемата на моите съмнения откраднаха една строфа,
	но това й отива
	на фона на остарелите законници на бъдещите привички.
	Това е.
	От поемата на моите нощи откраднаха една строфа и…
	вече не е така пленителна.
	Аз се опитах да се издигна до нивото на съдбата си,
	но ключалката отхвърли ключа ми
	и толкоз.
	Най-възвишената ми поема, която никога не създадох,
	населих със строфи, които милват,
	проектирайки блясъка на твоите неспокойни очи,

	и с ритмите на бляновете
	отново започнах да творя.
P$
