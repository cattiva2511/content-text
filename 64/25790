	Делфини и китове се биели. Когато борбата станала много ожесточена, една кротушка (а това е малка рибка) изплувала на повърхността и се замъчила да ги разтървава. А един от делфините се обърнал към нея с думите:
	— Та ние по-лесно можем да понесем да се унищожаваме един друг в бой, отколкото да имаме тебе за помирителка.
	Така и някои хора, които са незначителни, когато бъдат въвлечени в смутни събития, мислят, че представляват нещо.
