	Змия се промъкнала в една железарска работилница и замолила инструментите да й подарят нещо. След като получила от другите, отишла и при пилата и я помолила и тя да й даде нещо. А пилата й отговорила:
	— Ти си наивна, ако мислиш, че можеш да получиш нещо от мен. Аз съм навикнала не да давам, а да получавам.
	Баснята разкрива, че глупави са тези, които очакват да получат нещо от скъперниците.
