	Когато за пръв път видели камила, хората почувствували страх. Смаяни от едрината й, хукнали да бягат. Когато обаче след време разбрали добрия й нрав, осмелили се дори да се доближат до нея. Скоро разбрали, че животното не е раздразнително, та стигнали до такава дързост, че и юзда й сложили, и дали дори на деца да я водят.
	Баснята потвърждава, че навикът прави безопасни страшните неща.
