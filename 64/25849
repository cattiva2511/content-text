	Един бездарен музикант пеел по цял ден в една добре измазана къща. Понеже гласът му добре резонирал, помислил си, че е много сладкогласен. Та окуражен от това, решил, че трябва да излезе и в театъра. Но когато се появил на сцената, пял много лошо и бил сподирен с камъни.
	Така и някои оратори. В школите се мислят, че представляват нещо. Но щом излязат пред гражданите, излиза, че за нищо не стават.
