	Крадци влезли в една къща, но не намерили нищо друго освен един петел. Взели го и се измъкнали. Когато щели да го колят, той започнал да им се моли да го оставят жив. Изтъквал, че той е полезен на хората, защото ги буди нощем за работа. А крадците му отговорили:
	— Та тъкмо затова имаме повече основание да те убием. Нали като будиш хората, ни пречиш да крадем!
	Баснята разкрива, че за лошите хора по-противни са тези неща, които за добрите са благодеяния.
