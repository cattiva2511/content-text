	Една магьосница била известна с баенията си и със средствата за предпазване от божия гняв. Практикувала нашироко и от това живеела охолно. За тази й дейност някои я обвинили, че представя по нов начин божествените догми, отвели я на съд и обвинителите й успели да направят да бъде осъдена на смърт. Един човек я видял, когато я извеждали от съда, и възкликнал:
	— Хей, жено! Та нали ти се представяше, че можеш да отклониш яростта на боговете? Как не можа да убедиш хората?
	Тази басня би послужила спрямо някоя измамница, която обещава чудесии, докато се изложи, като не може да се справи дори с най-обикновени неща.
