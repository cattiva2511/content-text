	Когато Зевс създал хората, вложил им и всички други склонности, само чувството за срам забравил да им даде. Затова, като нямал после откъде да го вкара, заповядал му да се вмъкне през седалището. Срамът отначало се опъвал, че било под достойнството му. Но след като Зевс решително настоял, той казал:
	— Добре. Ще вляза, но при условие, че Ерос* няма да влиза там. Ако той влезе, аз веднага ще си изляза. Оттогава е останало всички развратници да са безсрамни.
	[* _Ерос_ (римският Купидон) — бог на любовта, син на Афродита (Венера).]
	Баснята показва, че нерядко обхванатите от любов губят чувството за срам.
