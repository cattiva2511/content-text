	Зверовете се съвещавали кого да си изберат за цар. Камилата и слонът се изстъпили като съперници. Поради едрия си ръст, както и поради силата си, и двамата хранели надежда, че ще бъдат предпочетени пред другите. Но ето че маймуната заявила:
	— И двамата са неподходящи: камилата — понеже не изпитва гняв срещу злосторниците, а слонът — понеже има опасност прасенцето, от което той изпитва страх, да връхлети върху нас.
	Баснята доказва, че мнозина се възпират за големи неща поради дребна причина.
