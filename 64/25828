	Лекар лекувал един болен. Когато болният умирал, лекарят казал на изпращачите:
	— Ако този човек се бе въздържал от виното и си бе правил редовно промивки, нямаше да умре.
	Един от близките го прекъснал с думите:
	— Любезни, не трябваше да ни казваш тези неща сега, когато няма никаква полза. Да му беше давал съвети на времето, когато можеше да си послужи с тях.
	Баснята показва, че на приятелите трябва да се оказва помощ навреме, а не да се засвидетелствува лицемерно отчаяние, след като всичко е свършено.
