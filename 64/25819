	Зевс се заженил, та устроил угощение на всички животни. Единствена костенурката не се явила. Зевс се заинтригувал за причината и на следния ден я запитал защо тя единствена не е дошла на обеда. А костенурката му отговорила:
	— Къщата е приятел, къщата е най-доброто.
	Зевс й се ядосал и затова наредил навсякъде да носи на гръб собствената си къща.
	Така мнозина предпочитат скромно да живеят в собствената си къща, отколкото богато да се хранят на чужда трапеза.
