	Ястребът имал някога друг глас — пронизителен. Но чул веднъж кон да цвили хубаво и започнал да му подражава. Няколко пъти повторил, но не успял да го наподоби добре; само загубил собствения си глас. Така той нито конския глас усвоил, нито останал с предишния.
	Простите и завистливи хора, които завиждат за качества, които не притежават по природа, се лишават и от собствените си.
