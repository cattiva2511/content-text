	Една камила, като видяла, че бикът се гордее със своите рога, му завидяла и пожелала и на нея също да й пораснат. Затова се явила при Зевс и го замолила да й присади рога. А Зевс й се ядосал, че не се задоволява с големината на ръста си и със силата си, та и още искала. Той не само че не й сложил рога, но я и лишил от част от ушите й.
	Така мнозина, които от алчност гледат на другите със завистливо око, не усещат как се лишават от своите предимства.
