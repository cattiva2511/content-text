	Хермес, като искал да разбере на каква почит се радва между хората, се явил под образа на човек в работилницата на, един скулптор. Там видял статуя на Зевс и попитал каква е цената й.
	Скулпторът му отговорил, че струва една драхма. Хермес се засмял и го запитал колко струва статуята на Хера*. Отговорил му, че е по-скъпа. А когато Хермес забелязал и собствената си статуя, убеден, че като вестител на боговете и бог на печалбата хората го ценят много, запитал:
	[* _Хера_ (римската Юнона) — съпруга на Зевс, царица на боговете. Била покровителка на брака и на семейството.]
	— А Хермес — колко?
	Майсторът отговорил:
	— Ако купиш другите, тази ще ти я дам прибавка.
	Баснята приляга на тщеславен човек, който не се ползува с никаква почит сред другите.
