	Една птичка била затворена в кафез, окачен над прозореца. Тя пеела нощем. Прилеп дочул отдалеч гласа й и долетял да я пита защо през деня мълчи, а нощем пее. А птичката му отвърнала, че неслучайно прави това — та тъкмо едно време я били заловили, когато пеела през деня. Затова оттогава била станала по-умна. А прилепът забелязал:
	— Но сега ти нямаш нужда да се пазиш. Безполезно е. Трябвало е едно време, преди да бъдеш заловена.
	Баснята разкрива, че когато бедите ни сполетят, разкаянието не струва нищо.
