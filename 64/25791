	Веднъж една бълха скочила, та се впила в стъпалото на един атлет. Подскочила тук-там и го изпохапала. Той разгневен протегнал ръка, за да я смаже с нокти, но тя се засилила и направила такъв скок, какъвто й е присъщ: рипнала, та се спасила от смърт. А атлетът простенал:
	— О, Херакле, щом като срещу една бълха толкова ми помагаш, как ли ще ми съдействуваш срещу противниците?
	Та и нас тази басня ни учи, че не бива веднага да призоваваме боговете при дребни и безопасни работи, а при по-големи нужди.
