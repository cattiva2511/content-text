	Един рак изпълзял, от морето на брега и останал там самичък. Една гладна лисица го съгледала и като нямала друго за храна, спуснала се и го грабнала. Преди да бъде изяден, ракът казал:
	— Така ми се пада, понеже от морско животно пожелах да стана сухоземно.
	Така и при хората, когато някои изоставят собствените си занимания и се заловят за такива, които не им подхождат, естествено страдат.
