	Въглищар, който упражнявал занаята си в къщи, спрял вниманието си на един тепавичар, който му бил съсед. Отишъл при него и го поканил да му стане съквартирант. Изтъкнал му, че по този начин ще си станат по-близки и че по-евтино ще живеят, щом като ползуват общо жилище. Но тепавичарят му възразил с думите:
	— Но за мен това е съвсем невъзможно. Та платовете, които аз ще избелвам, ти ще ги цапаш.
	Баснята показва, че всички неща, които не си подхождат, не могат да съжителствуват.
