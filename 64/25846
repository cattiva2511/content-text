	Бобърът е четвероного животно, което живее в езерата. Говори се, че неговите срамни органи се използуват при някои лечения. Та ако някой го открие и го подгони, с намерение да му ги отреже, понеже знае за какво го гонят, бобърът бяга, като използува бързината на краката си, докато може да се запази цял. Когато обаче вижда, че вече ще бъде хванат, той сам ги откъсва и хвърля. По този начин се спасява.
	Така и при хората. Умни са тези, които, когато искат да им вземат богатството, го пожертвуват, за да не излагат живота си.
