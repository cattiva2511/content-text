	Един козел изостанал от стадото си и бил сподирен от вълк. Извърнал се козелът към вълка и му казал:
	— Разбрах, вълчо, че съм ти предопределен за храна. Но за да не загина безславно, посвири да поиграя. Вълкът засвирил и козелът заскачал, но кучетата чули, дошли и погнали вълка. А вълкът се обърнал към козела и му казал:
	— Така ми се пада! Не трябваше аз, роден за касапин, да се опитвам да ставам свирач.
	Така тези, които се опитват да правят нещо несъобразно с обстоятелствата, губят и това, което държат вече в ръцете си.
