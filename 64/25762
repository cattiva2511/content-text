	Две жаби били съседки. Едната живеела в дълбоко блато край пътя, а другата — в една локва на пътя. Тази, която живеела в блатото, убеждавала другата да се премести при нея, за да се радва на по-добър и по-безопасен живот. Другата обаче не склонила, казвайки, че мъчно може да се откъсне от мястото, на което е навикнала. И така, докато се случило, че кола преминала оттам и я премазала.
	Така е и с хората, които имат лоши занимания и умират, преди да се заловят за по-добри.
