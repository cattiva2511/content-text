	Зевс създал мъжа и жената и заръчал на Хермес да ги отведе на земята и да им покаже къде да копаят, за да си доставят храна. Той изпълнил заръката. Земята обаче отначало се възпротивила. Той настоял, като казал, че Зевс му е наредил така. А тя отвърнала:
	— Хайде, нека копаят колкото си искат; та те ще ми заплатят с плач и пъшкане.
	Баснята е подходяща за тези, които лесно вземат пари назаем, но с мъка ги връщат.
