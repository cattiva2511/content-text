	Дъбовете изказали негодуванието си пред Зевс с думите:
	— Напразно сме създадени на този свят. Та ние повече от всички останали дървета сме подложени на безмилостна сеч.
	А Зевс им отговорил:
	— Вие сами сте си виновни за бедата, която сте си докарали. Защото, ако не раждахте вие дръжките на секирите и ако не бяхте полезни в строителството и в земеделието, брадва не би ви сякла.
	След като сами са станали причина за своите беди, някои глупаво отправят укори към боговете.
