P>
	Искам да тръпна
	отново в ръцете ти
	изгаряща,
		любяща
	и утринна.
	Изпий ми дъха
	с въздишка отронена.
	Тази нощ твоя съм…
	Ела, като сън!

	Душите ни топли са в зимния ден:
	ласкаво галиш ме,
				без дъх ме оставяш.
	Със стон пак прошепвам
	името в плен,
	люби ме със нежност —
	чиста и бяла!

	Звездите в очите ти меко горят
	и тихо,
			и влюбено пеят отвънка.
	Не искам да съмне,
	нека чува се звън.
				Ела, прегърни ме…
	Ела, но не като сън.
P$
