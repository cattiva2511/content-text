P>
	Когато, другият е на ръба
	надвиснал от последния етаж.
	Когато, цялото небе
	почернено като вдовица,
	се прегърби в нощен писък
	в юмруците ми свити от безсилие…
	Тогава свещ запалвам,
	на колене пред теб ще падна,
	— Господи!
	И моля те, за малък шанс…

	Но Ти мълчиш …
	Бръсначът е надвиснал
	над главата ми,
	блеснал като зъбите на хищник.
	Отворил паст да ме погълне…
	А мислите отнасят ме далече.
	Там далеч… където, някъде
	звучат фанфари
	тържествено,
	а после става
	тихо…
	Завесата на вечерта
	в червено ще обагри
	недоразбуденото още утро…

	Тогава аз ще съм далече,
	свободна като птица.
	Навън ще бъде златна есен,
	и ангели край мене ще летят.
	Във Твоите крака ще падна…
	Възможно ли е,
	Ти да ми простиш?
P$
