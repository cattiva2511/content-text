P>
	Гилотината
	със стържене се вдигна.
	Озъбена, проблесна като хищник.
	Площадът се изпълни от тълпата.
	Крещяща настървено да Го разпнат.
	А Той бе в бяла риза.
	И усмихнат.
	Защото беше дал на всички.
	Любов… мечти и поглед,
	че красиво,
	е слънцето край нас.
	Свободен си!
				Свечери се.
	Стана нетърпимо.
	Отброи часовникът
			последните секунди.
	Небето се раздра като завеса
	и стана кървав залеза.
	Гилотината се спусна със свистене.
	И в миг-роди се птица!
	Разпери белите крила.
				И литна към небето.
P$
