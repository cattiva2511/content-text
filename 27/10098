P>
	Вятър подухна в живота ми.
	Променлив и сив, като зимен.
	Някак вървя, сигурно стъпвам.
	Пътят е мокър, блести
	от множество простички истини.
	Въпроси, от които боли…
	Някак, забравих земята на дядо ми.
	Някак съм станала делнична, зла.
	Ще ми се да поседна на пейката.
	А дъждът — нека вали!
	Нека си кажат, спрели се — хората:
	„— Тая е луда, нали?!“
	Времето тича след мен по
	просторите,
	с ръкави на ризи, вместо ръце.
	Аз съм жена, не онези — от филмите.
	Просто съм тази, дето сега,
	стои под дъжда, на мократа улица
	и стиска цигара в ръка.
P$
