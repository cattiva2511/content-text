P>
	Притраква коловозът на живота,
	а ти вървиш по него,
	търсейки следата…
	Релсите се раздвояват,
	следват кръстопъти,
	линиите се събират.
	Стрелочникът
	ти ръкомаха,
	сочещ правилна посока,
	но ние сме сами
	по пътя към Голгота.
	И може би,
	не ще поемем,
	може би — ще тръгнем…
	Един към друг,
	единият от юг,
	а другият от изток,
	с усмивка днес
	сме пръстите преплели…
	Над релсите
	два бели гълъба
	ще литнат към небето.
	На пейката един тефтер,
	прегърнал
	между страниците роза…
	Ще разлиства вятъра
	със любопитство.
	И палавите му ръце
	ще галят стихове в него.
P$
