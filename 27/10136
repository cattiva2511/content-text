P>
	Ще попия с мека кърпа
	мокрото ти чело,
	приседнала до тебе на леглото.
	Ръката ти, трепереща
	във моята, ще задържа…
	Ще се моля —
	огъня, изгарящ те да стихне,
	над лекия ти сън ще бдя,
	и нека е спокоен!
	А на сутринта…
	събрала в шепите си
	топлина от слънцето,
	на тебе ще я подаря.
	И слънчев лъч от розовото утро
	ще те милва,
	небесносиня длан ще те погали
	Ще целуне свежест
				трепкащите клепки…
	Отвара от вълшебно биле лековито
	любовта ми ще ти поднесе…
P$
