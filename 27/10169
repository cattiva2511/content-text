P>
	На клада ли да бях изнесъл
	чувствата събирани от всичките
	бездомни монахини.
	Да бях, запалил нощите,
	и тези спомени,
	злорадо да се смея над мръсниците!
	Да бях,
	изтръгнал им душите
	една след друга,
	а след това да ги обеся
	в тяхната обител,
	където, с пръстите си костеливи
	изчоплиха очите на икони…
	На колене да падна
	в жертвения огън
	от кладата да литнат врани
	и да се разпръснат с крясък!
	Праведните …
	Блудниците — монахини…
	Да бъдат радостни, щастливи!
	Но Ти създал си ме по своя образ
	и подобие,
	научи ме да давам нежност,
	свята обич,
	на злото да отвръщам със добро
	и плачейки, макар и разпнат,
	пред Теб за всички …
	тихо да се моля.
	Смирен съм днес,
	пристъпвам бавно към кладата.
	А моите „спасени“
	в хор крещят да бъда разпнат.
	И нека ме разпънат, Господи!
	Не ме е страх, защото съм обичал
	подарил съм им мечти …
	Дано не ги прахосат!
	Ще запаля свещ …
	И целият във свещ ще се превърна.
	Последната светица,
	ще ме понесе в себе си … в сърцето.
	Над нас, небесните камбани
	щастливо ще запеят
	и тръгваме пречистени към тебе…

			При себе си вземи ни!
P$
