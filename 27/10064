P>
	Над теб разсипвам думи,
	като цвят от вишни.
	Събуждам те,
	като дете
	в новородени изгреви.
	Ухание на бриз
	оставя лятото догарящо.
	Вълните милват те
	във сребърния полумрак…
	А стъпките блестят от кварц
	във валс танцуват песъчинки.
	Разпуснала косите черни,
	нощта е огнена любовница…
	Гласът ти топла музика е
	в която гола, сластно се извивам
	под звездите, блеснали в очите ти.
P$
