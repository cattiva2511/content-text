P>
	Притискаш ме в теб.
	Със длани лицето ми париш.
	Дъхът ти е жарък, огнище от лято.
	Заскрежените клони посипват
					прашец по косите.
	Тиха е бялата зима,
	с нас е притихнала.
	Шепне гората твоето име.
	Чувам, във ехото — мене.
	Залезът пръска ръжда по очите.
	И снегът, като огнище е златен.
	Вземи ме със себе си…
	Недей ме оставя.
	Скоро ще мръкне
	и в мен ще е тъмно.
	Вземи ме със себе си…
	моя обич, последна!
P$
