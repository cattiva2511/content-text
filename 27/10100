P>
	Като капки от дъжд
				мъгливи,
					горчиви
	сълзите ромолят във нощта.
	Спомен, като бяла фея
	босонога,
	с рокля
	със цвят на цъфнало кокиче
	сипе сребърни коси.
	Тялото ми помни,
	как ръцете,
		вятър сякаш,
				полъх тих
	носеха ме във прегръдка.
	Бебе бях.
			А татко — ти.
	Топлата завивка на очите,
				беше
					меко
						кадифе…
	Утрото почука глухо.
	Вмъкна се като крадец.
	Посивя прозорецът от болка.
	Нож…
	В лявото ми на гърдите.
	Рана.
		Пепелник…
				С кафе,
	черно и горчиво, като мисъл.
	Истина ли бе?…
	Безпощадно прозаичен е перонът.
	Полицай разхожда пистолет.
	Чантите са пълни с усмивки,
	смачкани, като билет
	от непотребното завръщане.
	Във очите на поет,
	има болка…
	Много болка.
	Делникът е строг
	кондуктор с черна чанта.
	Перфораторът е сив.
	Прави дупки всеки миг
	в белотата на гърдите ми.
	Сякаш си икона,
	светиш цял
	от прозореца на влака.
	Гледам те с молитва.
P$
