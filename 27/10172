P>
	Тази вечер луната е жълта погача
	прясно омесена, топла и дъхава.
	Вятърът нежно гали лицата
	дъбравите крият
			със клоните влюбени.
	Тази нощ е дълбоко и меко небето
	звънко разстила жълтици в нозете.
	Лютики припяват
				с камбанена песен,
	а тихата обич, говори в ръцете.
	Топлите длани са мека коприна
	под която — завита,
				се сгушвам във теб.
	Ухае на топло и хубаво.
	Като от топло огнище,
	ухае на хляб, златист от желание.
P$
