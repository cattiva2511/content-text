P>
	В пътеките тихи
	пристъпва нощта.
	Самодива за тебе
	разплита свила от злато,
	изпратила залез
	и дъжд от цветя.
	Нежността на светулка
	е вплела в косите си
	вятър,
	със който те милва.
	И шепнат звездите.
	В прозореца
	щедрите клони притихват.
	Прегръща те с трепет луната —
	младо момиче
	и знам, че с повея летен
	в съня ти ще прати
	на славеи нежните трели.
	И ангели бели,
	понесли се с арфи —
	благо шептящи
	молитва
	над тебе!
P$
