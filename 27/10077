P>
	Нарисувай ме с дъха си.
	Искам в тебе да въздъхна,
	като залеза след жътва.
	Огнена, жива и млада!
	Буйната река, от балкана донесла
	мирис на билка
			и вятъра волен
	от планинските простори…
	Поднеси ми устните бавно,
	като червено яйце пред икона.
	Нека ти дам от росата.
	Изпивай ме бавно…
	И искам да бъдеш задъхан:
	като дете,
	под чучура на извор,
	запотено
	от тичане в двора.
	Като жадуване,
	после, след сватба,
	когато гайдарят е сънен.
	Като хладна стомна,
	по жътва
	донесла усмивка в жетваря.
	В теб носи ме!
	Сребърно кръстче,
	всеки миг галещо тебе.
	Искам да дишам в гърдите
	в рамене да бъда във вечер.
	От изгревите направи пътека —
	по която — босонога и бяла,
	да стъпвам без страх по жарава.
	Без страх ще тръгна в нея.
	За да докосна твоята стъпка…
P$
