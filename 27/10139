P>
	Книгите по левче…
	Разпродаваме душите си…
	Кашоните
		на клошарите
				са мърляви.
	Търговците ги пипат…
		Подреждат ги по рафтове,
	като непрани ризи на въжето.
	Обесени съдбите ни,
	полюшва се на воля
				в посоката на вятъра.
	Времето е канапено и равно.
	Разровили сме всеки спомен
	с огризки от кебапчета.
	Салатите вонят на кисело,
	помия на прасета.
	Продадохме езика
	на Ботев и Лилиев.
	Оставихме сред бурени
		гробовете
	да бъдат дом на гущери,
				гнезда на пепелянки.
	Иконите във църквите
	миришат на молци
			и червеи…
	Погребахме,
	затрупахме със пръст
			имената на поетите.
	Неистово пищят,
	на предците ни послания,
	кънтят
	в бездънното ни ежедневие.
	Във което,
	под неонови реклами
			децата ни пълзят
	влечуги сякаш в своето
	непросвещение.
	Дрънчат оковите на времето,
	с вкус на теракот,
	ръждясал от безумие.
	колкото да купиш
	Достоевски… Или друг поет.
	И книгите мълчат!
	Подредени във кашони.
	И блудствани от многото ръце
	на потни колбасари.
	Чиновник с куфар,
	домакиня с чанта…
	Небето ме зове!
	Защото там е слънце.
	Има въздух.
	И сещам тихите сълзи
	Вутимски плаче.
	А реката,
	край Своге
	все така тече…
	А задниците се подрусват тежко.
	Седалките на лимузини
	са неприлично меки…
	И удобни
	са фетишите на времето.
	Дебели вратове.
	И лой
	в очите на доволни крави.
	Спрете!
	Стига!
	Пищят студени ветрове
	на пунктове за тенекия и хартия.
	Във които моите светове
	ридаят със романите на Чехов.
P$
