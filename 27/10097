P>
	Как да те погаля
	със морския залез,
	да прошепна името,
	с летния бриз?
	Да те намеря
	сред пъстрия пясък
	и залюлям
	сред кротки вълни?
	С тих плясък нашепва прибоя
	как да премина хоризонта до теб?
	В пясъчни стъпки
	след тебе да бродя…
	Днес си далеч…!
				В хоризонта —
	бялата чайка,
	малката лодка
	с червени платна.
	Като русалка,
	на топлия пясък
	разцъфнало-женствена,
					нежна и гола,
			с длан
	те зова…
	Повикай ме тихо…
	там сред вълните.
	Тази нощ пожелай ме,
					и аз ще съм твоя!
P$
