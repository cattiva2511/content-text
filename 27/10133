P>
	Върху устните ти ще заспи луната
	наметната със девствено зачатие.
	Желанието ми е гола нестинарка,
	нощта е полудяла от очакване…
	И чувствата все още във зародиш,
	цъфтят в душата ти
				с първична плахост.
	Дъхът ти,
	стапя ме до изнемога
	с безшумни длани
	гали ме сумракът.
	Свенливо-сребърни звезди утихват,
	блаженно избледнели в тихо утро.
	Ще те целуне с обич
	розовият изгрев.
	Пеперудена любов
	в очите ти
				ще затанцува.
P$
