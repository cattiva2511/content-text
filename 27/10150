P>
	Рани.
	Пепел.
	Утро.

	Подът под краката ми се срути.
	В скитница душата се превърна,
	броди в сънищата,
	сиво — тъжни.
	със палтенцето от грижи.
	Равните стени,
	хладно — езразлични,
	лъскави ками
	влизат в гърдите…
	Черна врана в мене
	кацна.
	Виснало небето.
	Врана в гнездото.
	Дни — неверници
	(направо блудници)
	след петите ми вървят
	и стотинки искат.
	Утрото ме чака със закана,
	кацнала на сивия прозорец,
	с лъскави очи
	на врана.
	Искам да обеся врана!
	Клати се бесилото самотно.
	Цевта е празна от безсилие.
	Патроните са стреляни
	на халос.
	И някак радостно и демонично
	надсмивах се над своето творение,
	наричано и казано по книга
	със името Любов.
	Изплаках те във нощ!
	Създадох те във утро.
	Изкряска совата,
	зловещо отговори мрака.
	Поредна ангелска душа
	погребах,
	но аз не станах ангел.
	А бях и съградил и храм…
	Макар, че на олтара
	бях сложил кости
	и очи на жаба.
	Издигнах я в култ,
	а беше толкоз лесно
	горчивата отрова да излея,
	като чаша изветряло вино
	на гърлото в сърцето.
	На лъскавата сцена под прожектори
	се вдигна прашната завеса.
	Зад тази стъклена врата е Ада,
	но ти не знаеш, малка моя…
	Все още, ти не знаеш…
	Защото съм закърмен в светлината
	на лампите преди антракта
	завесите превърнах във завивка
	от които публиката плачеше.
	В тишината се превърнах,
	в маска.
	Разбираш ли ме, мила — маска?!
	Маска.
	Животът ми е
	множествен сценарий.
	Ще те заведа
	сред всичките кошмари…
	В отсъствие на чувства и мечтание.
	В бялата ти длан ще сложа
	изкормените мишки на
	предателство.
	Мишки…
	Познаваш ли канала?
	И искам да откриеш храма
	иконите да видиш във очите
	над схлупеното, прашно рамо
	на всички мои грехове
	(признати и мечтани)
	да видиш мен
	и Бог…
	И Той да ме прокле.
P$
