P>
	Звездите, в спотаен копнеж
	въздишат върху мен.
	И аз съм стон.
	Превърната в лъх,
	изтръгнат от гърдите ти, дълбоко.
	Музика във мен.
				Звън над теб.
	Пиеш устните ми с вкус
	на горски ягоди.
	Тръпчиви.
	И пролетен нектар
	от цъфналите теменужки
	по бузите ми лепне
					Жадно!
	До премала.
	Под дланите ти,
	като огънче на свещ
	догарям…
	Превръщам тъмното
	във светлина.
	Сама се стапям в нея.
	Стон.
	Откъсната душа,
	пърха като пеперуда бяла.
	Искам да откъсна,
	със устни
	бледнеещия пламък на луната.
P$
