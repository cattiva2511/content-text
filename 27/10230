P>
	За тях няма писани служби в Минея,
	и никой не знай где костите им тлеят.
	И само малцина по-възрастни хора
	за техния подвиг със страх още спомнят.
	Добри християни и хора изрядни,
	за своята вяра готови да паднат.
	Властта им казала: „Дойде часът!“
	И ги предала на затвор и на съд.
	На черните властници зли атеисти
	престъпна се сторила вярата чиста.
	Достойни свещеници и архимандрити
	избили без съд и присъда в горите.
	Но светлия подвиг на тез християни
	в затвора измъчвани и бити с тояги,
	за който малцина от нас днес си спомнят,
	е все пак оставил следа във историята.
	И макар, че у нас днес цари атеизъм,
	а вярата смята се за фалш и снобизъм,
	макар, че децата в пороци отглеждаме,
	витае сред хората светла надежда.
	Защото всехвалните новомъченици,
	на правата вяра горещи светлици
	окрилят сърцата сс чутовния подвиг,
	и за България денонощно се молят.
	И макар да си нямат ни дата, ни служба,
	те имат награда неземна заслужена.
	И нека там в рая с псалми и песни
	за нас се застъпят пред Бога небесни!
P$
