P>
	Като, зачервена топла питка
	се изтъркули слънцето
	по небосклона.
	Жерави с крилата галят планините,
	посинели от тъга по склона.
	Мръква се. Нощта притихва.
	Разтворената пазва на небето
	ръси разтопените жълтици
	във очи, усмихващи се с обич.
	Милва тих ветрец тревите,
	а щурец с цигулка ги приспива.
	Неразумни мисли връщат ме,
	при тебе, във прегръдката,
	където съм щастлива!
P$
