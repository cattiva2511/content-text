P>
	Старата лодка плува в морето
	по следите на моите сънища.
	Шепне нощта откровение,
	скрива зад тъмните клони
	очите ти, мене потърсили.
	А млада луната огрява лицето ти.
	До брега полека доплавам —
	на дните ми бледите стъпки
	да търся
	в невъзможни и зрими посоки.
	По белият пясък пристъпвам,
	откривам следите на медузи
	издълбани черупки и миди,
	които в сърцето
	до болка се врязват.
	В сърцето,
	дълбоко
	в кръвта ми —
	вулкани изригват
	и спомени диплят
	във нежна прегръдка
	с вълните.
	Кръговрат…
	Море,
	приюти ме във миг на обреченост…
	Защото, навън
	с пясъчни пръсти
	брулят ме сините нощи…
	И смирена
	нощта
	ме завива с тъгата си.
	А някъде другаде,
	в мене дълбоко
	копнее вълни,
	като морска русалка
	уморена душата ми.
	Достигам до предела —
	вълноломът,
	където се разбиват ветровете.
	Същността ми,
	по брега на тихото мълчание
	стъпва с разранени пръсти…
	Във теб обричам се закотвена да
	бъда —
	лодка
	в заслона топъл на дланта ти.
P$
