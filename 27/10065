P>
	Непознат е градът ми без тебе.
	Чужда е спирката.
	И съседът дори.
	Като прочетени вестници
	се търкаля календарът със дни.
	Измокрена, сива от грижи
	по булеварда, душата пълзи.
	Тихо, в синия въздух,
	камбана звучи.
	Със акорд
	на сергиите сутрин.
	Небето мълчи.
	Дланта непогалена търси
	във мене следа,
		от тебе останала…
	Със пръсти,
		нарисувал си сива тъга.
	Пепелникът е пълен със мисли.
P$
