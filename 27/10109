P>
	Закрещя небето от болка.
	Писък и стон се изплака.
	Тишината, черна проплака,
	като вдовица.
	Тътен…
	С грохот се разби прибоя,
	камбанен екот издрънча в душата,
	като хвърлена чаша.
	Отекна нямо,
	ударът оковен,
	с ръждясал звук проскърца…
	И виждам глутници,
	изпаднали във транс,
	крещящи — „още!“
	И глухо барабанът тътне
	методично,
	в транс
	ударите на сърцето…
	Тимпан.
	Последни сълзите се стичат
	като дъжд, прокапал от небето.
	Обикалят вещици във полукръг,
	танцуват голи,
		чупят криви пръсти
					около мен,
	И в мен,
	демони — приятели, светици
	пред иконите изплюха се
	без жал,
	без капка милост,
	кладата гори…
	цвърчи…
	изпечената плът.
	Пламти от завист,
	все по-силно
	искри прехвърчат,
	падат птиците убити.
	Ехидни са усмивките.
	Пред теб — горят ме.
	Облечена във бяла рокля.
	Ще се превърна в пепел,
	която в дланите ще събереш.
	А аз ще кацна, като птица…
	от рамото…
	не съм и отлетяла.
	Когато огънят угасне,
	ще ме събереш със устни.
P$
