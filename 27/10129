P>
	Вилнее косматия вятър в нощта.
	Затворих очите.
	Широко разтворих прозорците,
	очаквайки
		хладните пръсти
				на сребриста луна
	да поръсят със влага очите.
	Кукумявката в тъмното плаче,
	някой береше душа…
	Мракът се спусна надолу и глухо
	леден смях закънтя във ушите.
	Загледана в този луд булевард,
	закрещях…
	Светлините отвънка блестяха,
	заглъхнаха стъпките в сивия мрак.
	Едно такси профуча и изсъска.
	Зашептях без думи своята молитва.
	Погледнах нагоре,
	сред златистата броеница
	на черно-кадифената бездна
	две планети се срещнаха —
	роди се звезда,
	проблесна, благослови ме с ръка
	и в мига,
			умираща,
					падна…
P$
