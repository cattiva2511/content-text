P>
	Заплела минзухари във косите,
	със люлякови длани ще погаля
	недоспало утрото в очите ти.
	С целувка мила ще го будя,
	със изворна вода ще те облея…
	В гръдта за тебе съм събрала
	дъхът на праскови и свежест нежна.

	Ще бъда утринно-красива,
	с поглед теменужен те прегръщам.
	Ще положа здравец за постеля,
	животворната вода за тебе взела,
	през девет планини понесла менци.
	Лицето ти ще мия с чисти сълзи,
	пред тебе коленичила и боса…
	Ще пеят чучулигите
	във слънчеви дървета,
	сред белите лъчи,
	в любов и в песен.

	Милувка утринна — небето…
	Ти дишай!
	И пламен порив ще покрие,
	с воалът румен шепота на
	ветровете.
	Ще дойда — свята обич,
	да те погаля
			с непростима нежност…
P$
