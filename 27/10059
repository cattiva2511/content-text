P>
	Нощта.
	В лилаво сенките рисуват
	и цвят на еделвайс
	се сипе в теб.
	С копнеж, подобно вятър
	в косата ти заравям пръсти.
	И стон изтръгват устните,
	отпиващи от мен,
	горещи като извор.
	Прегръща те със поглед
	тишината,
	до болка споделена вечерта
	рисува залез
	тиха нежност…
	Със бял воал намята се луната —
	а аз докосвам те с коси.
	Със трепет на девойка,
				донесла стомните до
			кладенец,
	до теб,
			задъхвам се, подобно нива
	копнееща за своя дъжд
	И вплитам пръсти с твоите,
	изгубвам се в очите ти — небе…
	Засвирва тънко повея с цигулка,
	душата ми е музика,
	щом нотите са писани от теб.
P$
