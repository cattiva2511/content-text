P>
	От чашата на блудкавия ден
	отпивам глътка…
	Тя горчи!
	И няма час,
			и няма ден
					и нощ,
	да чувам вън, че нещо плаче.
	Нещо, скита се бездомно,
	във кръговрат от нощен полет
	на изгубените кукумявки
	надничащи в будния прозорец.
	Алуминиевите дограми
	са всъщност на затвор решетки.
	От шум и въздух изолирани,
	не чуваме на самотата писъка.
	Не виждаме очите на луната,
	затулени под плътните ни щори.
	Зад които, някой плаче…
	А искам глътка от росата,
	искряща по тревата,
					рано сутрин
	Зелената пола на планината
	да облека,
					и в късна есен,
	да бъда цяла нощ навън…
	Под старите дъбрави,
	заклатили замислено глави,
	които ще ме прислонят в прегръдка,
	с щедростта на пъстрия килим
	на есенни цветя
					и билки…
	И искам да говоря със звездите
	за теб,
		за любовта,
				за Бог…
	А те, смирено да потрепват
	да ми разкажат за съня
				на есенните минзухари.

	…Мечти…
	Под черното небе,
	те падат уморени.
	Подобно пеперудки във фенер:
	угасва взорът им,
				прегарят своите криле,
	и падат долу,
	трепкайки с крачка…

					Очите ми куцукат,
	сякаш са подбити
	от чакълът на обиди и ненавист.
	Лицето ми се изподра от тръни,
	от протегнатите пипала
	на хищници.
	Със яд и злоба гледате ме във
	очите, защото мога да обичам.
	Душата ми — планински извор
	от който жадния ще пие…

	Не поглеждаме на скитника очите
	и не виждаме…
	как болката
	е впримчила бесило
	около врата му.
	Зад дебелите стъкла
	на увитите грижливо задници,
	душите ни прихванали са
	плесен,
	паяжини,
	и прах
			дебел и тлъст
	и мазен
	от фритюрника
		на къкрещия делник…

	Вървя…
	не стигам никъде.
	Не виждам вече.
	Булевардът, като циганка,
	е шарен с всичките реклами.
	Колите профучават покрай мен.
	И ми подсвиркват
	мазните очи на разни селяни.
	Душата ме боли.
	И ми се плаче.

	Зад превала
	на пореден залез,
	мечтая нежност.
	Мечтая за залените поляни.
	Мечтая да съм с теб.
	Но, паркът
	е така далеч…
	И нямам сили вече.
P$
