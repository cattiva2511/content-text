P>
	Мъждива светлина.
	Фенери… Калдъръми.
	По които плахо сещам
	на Дебялянов тихи стъпки.
	И сенки — бледи призраци,
	край старите фенери.
	Безсмъртен дух е приютен
	в напуканите ръкоделия…
	Пазач-самотник
	на неразбулените тайни в песента,
	на мъртвите поети.
	Горят огньове еретически
	във страници, узрели като злато…
	Отеква конски тропот,
	каретите звънят по калдъръма,
	кънтящи от гласовете на кочияши
	и стонове на бедните арменци…
	И колко ли съдби безсмъртни
	си заключил зад ковани порти…
	Като стар ковач,
	си везал от желязото дантели.
	С дърво от стар олтар,
	си стиснал здраво под тепетата
	плачът и ехото на Времето!…
	Припява в плач ревнивата латерна
	на избледняла снимка,
	със дъх на древност…
	Струи напевно
	мъдростта ти безтелесна,
	от всеки камък,
	пропит със кръв и дъх на пролет,
	и с недописана история.
P$
