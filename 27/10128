P>
	Петък вечер е.
	Делникът прихърква…
	Невиждащи очи подпрени
	в автобусно ежедневие.
	Тръгващо по разписание…
	В което аз съм част.
	И просто пътник.
	Както сме и всичките във времето.
	Свободно място…
	На него, до прозореца седи
	един подпийнал скитник.
	Странно!
	— очилата са със златни рамки.
	Повдигна лапата нагоре
	(ръкавът беше скъсан):
	— „Наздраве, българи!“
	И аз се спрях.
	Гласът му беше грапав
	Но после кротнах се до него.
	Присмех…
	Автобусът беше пълен с пътници,
	еднакви, като вестници.
	Просъкаха очите…
	Шепот тих… Излязоха езици.
	Като плъхове от дупки
	замърдаха очите…
	Прилични господа и домакини
	се взираха във него…
	А той погледна през стъклото,
	за нещо кимна,
	и после ги разгледа като стадо.
	Усмихна се и викна,
	(оттекна до тавана):
	— Кой от вас ще каже, мили…
	Кой е писал:
	„Човекът е човек тогава,
	когато е на път…“?
	Седалките мълчат.
	Спогледаха се
	стреснато костюмите,
	обиците на госпожите,
	очилата на чиновници
	Замлъкнаха интригите.
	Автобусът млъкна,
				сякаш спря.
	Кондукторът почти оказа се човек!
	Отвърна:
	— Пеньо Пенев!
	А скитникът засмя се и го тупна:
	— Ех, братле, ще пия и за теб!
	Един със куфар, чиста кожа,
	го дръпна, тихо съсна:
	— Остави го, виждаш че е луд!
	Кондукторът въздъхна.
	А скитникът помръкна.
	Не изпитах страх, а само болка,
	дори посегнах към дланта му
	и кимнах благодарно…
	Промълвих му:
	— Остави ги,
	няма кой да чуе твоя глас…
	Очите станаха големи.
	Залюля се той,
	надигна се и каза:
	— И да ме убиете,
	от мене полза няма,
	ще ми вземете опинците съдрани!!!
	Доволно се захили с беззъбата уста
	и се обърса с опакото на ръкава.
	Обърнаха се шлиферите.
	Възмутено дадоха му гръб.
	А той, разпери дланите към тях
	и с блеснал поглед ревна:
	— Нощта е черна и зловеща,
	но нека бъде ден за вас,
	негодници такива…!
	И после на седалката се свлече,
	със шише ракия и червено вино.
	Ръцете му напукани и жълти,
	приличаха на старо злато.
	Заблестяха във очите ми сълзи,
	докато го слушах как примира.
	В съня му чувах, как шепти…
	Скитникът цитираше Вапцаров…
	Седалките се свиха
	празни, зли
	изпълнени с господа и домакини.
P$
