P>
	А лудият се смее…
	От ъглите те следват празни очи.
	Неверни и грешно е,
	някак в душите.
	Храм, превърнат в кръчма.
	Сиви и кални са станали дните ни.
	Като празна бутилка подритват,
	всеки паднал с тежки ботуши.
	Студените пръсти
	на демони,
	лепят се на очите безжално.
	Без мисъл са дните ни.
	Гледат те стъклено,
	топчета, вместо зеници.
	И студено е…
	Задъхваш се, вакумна стаята,
	хладилник на всичките чувства.
	Не намирам във нея
	глътчица въздух.
	Като на лента
	датите минват край теб,
	забързани,
	нищо не казват.
	Само кикот…
	В хладилникът,
	обесени прасета се смеят.
	Витрини, като очи на мъртвец,
	изцъклено гледат небето.
	Някой плаче, но никой не чува,
	само лудия за миг се поспира
	и ръцете размахва, на нещо се смее.
	На конче завързал
				овехтяло ветрило,
	криви беззъбата празна усмивка —
	неествествено някак, е весел.
	Дори му е топло.
	А небето,
	като прокъсана черга,
	изтупва сняг на парцали
	и в локвите в миг, посивява.
	Стените са с цвят на балони.
	Докосвам студените сгради,
	неволно ръцете си драскам.
	Минават сиви палта покрай мене
	— восъчни кукли, овехтели и бледи.
	Очите са празни и неми.
	Арлекино танцува
	във дъжда.
	Смразяващо духа.
	Като улично куче, вятърът тича
	и хапе лицето
	на моето време.
	Протегнал ръцете нагоре
	и дърпа
	хвърчилото, лудия.
	Смехът му полепва
	по мене.
P$
