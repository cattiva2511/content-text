P>
	С пръсти треперещи
	лицето ти милвам.
	Листенца на цвете.
	Въздишка във мрака.
	Неизплакан стон
		по прозореца чука…
	Като дъжд.
	И роса,
	по стеблото на моето тяло.
	Плаха нощта,
	безсънна и тиха.
	На луната очите червени
	гледаха мен, а търсиха тебе.
	Ти ли си това?
	Към мене пристъпваш.
	Гълъби литнаха от топлите длани.
	Бяло перце ми погали лицето.
	Покажи ми отново дивите рози.
	Белите лебеди, как тихо гнездят.
	Къде е момчето,
	яхнало пръчката-конче,
	войникът с тежък и сив автомат.
	Стаила съм дъх…
	И мога да чакам
	като пролет и утро
	да пристъпиш към мен.
	Искам да бъда,
	като птица в гнездо,
	скрита на завет в твоите длани.
P$
