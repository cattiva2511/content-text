P>
	Някой ден на шега ще си тръгна оттук,
	пременен в елегантен костюм,
	със букет хризантеми във изстинат юмрук
	и за този свят — с нещо на ум.

	Ще затворят капака и мократа пръст
	своя туш ще затрака зловещо.
	Ще поставят над гроба ми паметен кръст,
	просълзен, аз ще гледам отсреща,

	за да чуя надгробното слово за мен —
	Боже, как над това ще се смея!
	А, покрусен, щом тръгне и последния „фен“,
	с птица някоя аз ще се слея.
@@	1997 г.
@@	Добрич
P$
