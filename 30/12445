P>
	Не бързайте напразно да ме хвалите,
	че бил съм оптимист и имам дух,
	и егото ми с приказки да галите —
	срамувам се от туй, което чух!

	Защото лесно е да бъдеш оптимист,
	щом друг се гърби с твоите проблеми,
	а ти — с перото, върху празен лист,
	да се показваш силен и неземен.

	Да вдъхваш щедро другиму кураж,
	а сам да се превръщаш в готованец.
	Волята ми просто е мираж,
	а оптимизма — призрачно имане.

	Днес цялото ми мрачно битие
	единствено от другите зависи.
	Слугуват ми, и аз съм със криле,
	а всеки е от силата ми слисан.

	Отдавна съм зависим и пасивен,
	а чух такива хубави слова,
	че срам ме е и няма да го скрия —
	красиво е, но аз не съм това.
@@	1997 г.
@@	Добрич
P$
