P>
	О, Дядо Господи,
	от всички най-добър,
	от всички най-голям!
	Ти, дето си в небето сам,
	а знаеш тук каквото става;
	и слънцето отде изгрява,
	и де звездичките се крият,
	и как тревите сочец пият,
	и разцъфтяват, и узряват!
	Сега ме гледаш, Божичко, от там,
	и знаеш днешния ми грях!
	И ме е срам,
	и ме е страх!
	А мама рече: — Господ е добър,
	на всички ни прощава!
	Затуй Ти давам
	сърцето си и двете си очички,
	и двете си ръчички,
	да Ти се молят да простиш
	на всички братя и сестрички!
	И татко да ми се не кара,
	и мама да не плаче,
	и баба да не е такава стара,
	да няма вече по земята
	ни едно сираче,
	а пък уроците си утре да ги знам.
	О, Дядо Господи,
	от всички най-добър,
	от всички най-голям!
P$
