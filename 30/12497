P>
	Очите ти гледам и сякаш потъвам във тях.
	Син океан ме обгръща и чезна задъхан.
	През пустиня безкрайна аз към тебе вървях:
	нито дъжд ме валя, нито вятър ме лъхна.

	Но потъвам сега в този син, много син океан,
	който моите рани с магическа сила лекува.
	Всеки миг самота и копнеж, всеки блян,
	всяка болка по теб, всяка радост си струваха.

	Аз дочаках мига, най-щастливия миг:
	две очи в синева ме обгръщат и галят.
	И горят ме не в зноя на дневен светлик,
	а със нежност и обич гореща ме палят.

	Океан или огън са твоите сини очи,
	или пристан последен за кораба скитник?
	Замълчи, моя трудна любов, замълчи!
	За телата ни нека са устните днес ненаситни.
@@	8.2.2007 г.
@@	Добрич
P$
