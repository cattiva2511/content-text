P>
	Февруари-ари,
	с тебе сме другари —
	бодри и сърцати,
	всекиму познати.

	Ти от рано-рано,
	викаш: „Хайде, Ваньо,
	чака стръмнината,
	грабвай си шейната!“

	А тогава-ава
	мама шал ми дава,
	за да не изстина
	в снежната пъртина.

	По пързалки-алки
	съм с децата малки.
	Спускаме се, пеем,
	по снега лудеем.

	Ти ръцете-ете
	ни студиш и двете,
	щипеш ни страните
	и червиш ушите.

	Но това ни прави
	пъргави и здрави.
	Февруари-ари,
	с тебе сме другари!
P$
