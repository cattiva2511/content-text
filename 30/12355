P>
	Великденче цвят люлее,
	Заю-Баю му се смее
	и му дума на закачка,
	че е цвете за играчка:
	— Сестро, кой те боядиса
	и червено те изписа,
	че кога джуджето свари,
	та за присмех те нашари?
	Пък отгоре цвят люлееш
	и се гордо червенееш.
	Не те бива малко цвете,
	ни за пролет, ни за лете.
	А Великденчето клето,
	нажалено сред полето,
	цвят към слънцето отвори
	и на Заю отговори:
	— На Великден съм родено,
	затова съм най-червено,
	затова ме тъй наричат,
	и децата ме обичат.
P$
