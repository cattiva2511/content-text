P>
	Излязъл ми Свети Гьорги
	да обхожда посевите:
	зимницата, летницата.
	Обходил ги и си тръгнал.
	В зеленото равно поле
	го срещнала сура ламя,
	опашата със три глави.
	Провикнал се Свети Гьорги:
	— Назад, назад сура ламя!
	А ламята не го чула.
	Разсърдил се Свети Гьорги,
	чче извадил остра сабя,
	отсякъл и дор три глави,
	че потекли дор три реки:
	първа река жълто жито,
	втора река руйно вино.
	Хайде жито — по орачи,
	по орачи и копачи.
	Хайде вино по лозари,
	прясно мляко при овчари.
	Наздраве ти, Свети Гьорге!
P$
