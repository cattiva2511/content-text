P>
	Празници идат, ама защо са?
	Има ли кой да празнува?
	В тая държава, гладна и боса,
	народа зле поминува.

	Всеки по своята черга се свива,
	а тя на час се скъсява
	и е оръфана, и парцалива —
	вече за нищо не става.

	Чакаме кротко да дойде Конгреса,
	белким, там нещо се случи.
	Ни е до празник, ни е до песен…
	Вие в душите ни куче.

	Онези „горе“ ни се изсмяха
	безсрамно, право в лицата.
	За две години ни закопаха —
	години две ще ни вадят.

	О, дай им разум и воля, Боже,
	още сега да си идат!
	Имаме само по една кожа
	и затова ни се свиди.
@@	23.12.1996 г.
@@	Добрич
P$
