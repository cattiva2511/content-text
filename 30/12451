P>
	Не ме тревожат вчерашни провали.
	За минали победи не ликувам.
	Живея днес. За минало не жаля,
	а просто плащам, колкото ми струва.

	Пропуснати възможности заравям
	под живата жарава на деня
	и ядове за утре не оставям;
	надежда търся, за да ги сменя.

	А там, отзад, надеждата я няма.
	Тя винаги е в утрешния ден.
	И само с нейния спасяващ пламък
	ледът разсичам в този свят студен.
@@	1995 г.
@@	Добрич
P$
