P>
	Като огнище свети във очите
	залезът със пурпурен отблясък.
	В разперените клони на върбите
	се гонят врани и се чува крясък.

	И вятър скита в клоните оголени,
	отчайващо самотен и безпътен.
	Фучи отново. Вечно недоволен е.
	А там, от изток, се дочува тътен.

	Ще завали, паважите ще светнат;
	измити от праха, ще се усмихнат.
	Градът ще стане чист и спретнат,
	а уморена, бурята ще стихне.
@@	2006 г.
@@	Добрич
P$
