P>
	Не си мисли, че мога да забравя
	жена, с която някога делих
	една чиния и една постеля,
	и от уханните й устни пих.

	Която любовта ми не поиска,
	а даде в изобилие любов.
	Ти бе далечна и безкрайно близка —
	Божествена усмивка! Благослов!

	Не бих забравил, че и бряг ми даде,
	когато бях до шията във кал.
	С роса намокри устните ми жадни,
	в пустинята на моята печал.

	В най-тайните си мисли ще те пазя,
	Ще се опитам в стих да те създам.
	Всеки твой охулник ще намразя
	и чист ще влизам в светлия ти храм.

@@	12.2.2006 г.
@@	Добрич
P$
