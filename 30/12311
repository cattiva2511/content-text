P>
	Обичам есенното слънце
	и меката му светлина.
	Горите като в детски сън се
	унасят в златна тишина
	и светват сини минзухари
	по всеки валог, жълт и сух,
	и се надпреварят да повтарят:
	— Кърпикожух, кърпикожух…
	От клена катеричка прави
	поклон с навирени уши
	и в свойте лапички кафяви
	кафяво лешниче държи.
	А аз вървя. В полята голи
	дими последната бразда,
	стоят високите тополи
	в ръце с напуснати гнезда
	и само есенното слънце,
	преди докрай да догори,
	като във златен детски сън се
	люлее в златните гори.
P$
