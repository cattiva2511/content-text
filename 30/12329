P>
	Свети в меката зима
	февруарският дрян;
	и лозницата има
	празник свой — Зарезан.
	Над лозарите скрежът
	от огньове сълзи.
	Идват те да подрежат
	и асми, и лози.
	Режат, вдигат — „наздраве!“ —
	пълни бъклици те:
	по лозниците прави
	грозд до грозд да расте.
	От надежда опити,
	режат пръчки и здрач.
	В смях заплакват лозите
	и се смеят през плач.
	Слушат: ножица щъка,
	шушне в огъня скреж
	и трептят не от мъка,
	а от майчин копнеж…
	Свети в меката зима
	февруарският дрян;
	и лозницата има
	празник свой — Зарезан.
P$
