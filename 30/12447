P>
	Отдавна не сънувам цветни сънища.
	Животът е, отдавна, чернобял.
	В съня си крача все по глухи пътища,
	покрити с черна, миризлива кал.

	И крачат черно-бели минувачи.
	Посоки няма, ала те вървят.
	Изглеждат някак уморени, мрачни,
	но кал ще ги покрие, ако спрат.

	Бели призраци, всъщност сънувам,
	в апатично-безрадостен град.
	Черни сенки от мрака изплуват
	и обгръща ме призрачен хлад.

	А кога се събуждам — не зная.
	Може би, пък, изобщо не спя.
	Боже Господи, все ми е тая!
	Черно-бял минувач съм. Вървя…
@@	1996 г.
@@	Добрич
P$
