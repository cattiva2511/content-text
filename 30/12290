P>
	С наметка и гугла от сива мъгла
	Ноември препуска низ черни поля.

	Ноември е гневен. Ноември снове
	с дружина студени и зли ветрове.

	Щом чуят звънците и злобния смях,
	горите навеждат върхари от страх

	и зъзнат, и молят, и плачат в нощта,
	и ронят червени, ранени листа.

	Защо ги облъхваш със влага и хлад,
	защо ги погубваш с безумство и яд,

	не чуваш ли жалби, не чуваш ли стон,
	Ноември, Ноември със жълтия кон!
P$
