P>
	Последният звънец удари.
	И ние сме на крак.
	Стои сред весели другари
	учителят ни драг.

	И книгите ни върху чина
	отдъхват този час.
	Свърши учебната година,
	завърших я и аз.

	Любимата ни класна стая
	от гласове ехти.
	Дойде на ученето края,
	започват веселби.

	И песента като орлица
	отново ни събра.
	Настъпват вече дни, дечица,
	за отдих и игра.

	Едни ще идат край морето
	и ще издигнат стан,
	а други — дружно по полето
	и китния Балкан.

	А щом наесен, обгорени,
	звънецът ни сбере,
	отново бодри, закалени
	ще учим по-добре.
P$
