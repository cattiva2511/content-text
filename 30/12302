P>
	Овошките навеждат клони
	под гълъбови небеса.
	От всяка ябълка се ронят
	искрящи капчици роса.

	В лозята гроздовото зрънце
	е пълно с мед и светлина,
	скъп дар от щедрото ни слънце
	сред тая хубава страна.

	По клоните увисват круши
	и едри дюли с цвят златист.
	Стоиш в градината и слушаш,
	как шушне падащият лист.

	Пристига есен златокоса.
	Тя в българските домове
	със неизменна щедрост носи
	и радости и плодове.

	И ти я срещаш с благодарност
	като вълшебница мома,
	донесла най-богати дарове
	на твоята земя.
P$
