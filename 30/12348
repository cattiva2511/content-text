P>
#	I

	Лазарчице — китчице,
	тропни дважди за мене,
	да ни станат китчици
	двете бузки червени!

	Лазарчице — китчице,
	тропни дважди за кака,
	да й дойдат сватове,
	мама да ги дочака!

	Лазарчице — китчице,
	тропни трижди за мама,
	да ме гледа весело
	като расна голяма!

#	II

	Изпрати ме кака
	лазарка да ходя,
	с китчица на чело,
	да съм първа в село,
	с новата премяна,
	да съм все засмяна,
	да пея за всички,
	големи, мънички,
	в кошника да сбирам
	яйчица за дари,
	мама да ги вапса,
	кака да ги шари…
P$
