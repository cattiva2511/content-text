P>
D>
	В памет на Стефан
D$

	Приятели, не мога да съм с вас,
	но заедно през времето ще минем,
	и ще се върнем в оня весел клас,
	от който вече ни делят години.

	Ще седнем по местата си и пак
	звънецът за учителя ще бие.
	Учителю, учителю наш, драг,
	кажете ни, това не сме ли ние?!

	Ще бъда с вас при първия ви тост,
	за да ви кажа колко ви обичам
	и като умен и възпитан гост,
	не ще се бавя твърде неприлично.

	Без шум ще си отида, още щом
	усетя, че неволно ви досаждам,
	а вие пийте и за мен едно!
	Желая ви сполука и надежда!
@@	1996 г.
@@	Добрич
P$
