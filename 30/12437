P>
	Чук… чук… чук, чук, чук.
	Дядо Коледа е тук —
	до вратата ей го, чака
	и с тояга трака, трака.

	Стар е, бял е като сняг,
	но на гости иде пак.
	Подранил е като лани,
	носи цял кош армагани.

	Хвърляй, дядо, таз лула —
	да го срещнем с мен ела!
	Твоята лула е лоша,
	има новичка във коша.

	Хурката ти не преде,
	бабо, остави я, де!
	Дядо Коледа у нас е,
	нова хурка ти донася.

	А на мене, кой ли знай,
	може би ще е кравай,
	или носи питка сладка,
	или молив и тетрадка.

	Път пътува от зори —
	бързай, бабо, отвори!
	Иде много от далече
	и отколе чака вече!…
P$
