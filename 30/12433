P>
	Нея нощ снегът валял, валял,
	от снежинки пътят побелял.
	Светили в гората посребрени
	на елхата клоните зелени,
	а на нея мънина, самичка,
	чудна песен пяла Божа птичка:
	„Нани, нани, моя рожба мила,
	мама в пеленки те е повила,
	на повои грей звезда-звездица,
	грее твойта ангелска душица.
	В ранина овчари бор набраха
	и зелена люлка ти сковаха.
	Света Петка ризка ти оплете,
	все от злато и от снежно цвете.
	А Света Неделя те люлее
	и те милва, гледа и ти пее,
	както пеят под стрехи, кошари
	тази вечер гости коледари…“
P$
