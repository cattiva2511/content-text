P>
	Баба Марта бързала,
	мартенички вързала:
	морави, зелени,
	бели и червени.

	Първом на гората —
	да листят листата.
	И да дойдат всичките:
	щъркелите, птичките,
	първият певец,
	Косер хубавец.

	После на градините —
	да цъфтят гиргините
	и латинки алени,
	и божури шарени.
	Ябълки да зреят,
	круши да жълтеят.

	А пък на дечицата
	върза на ръчицата
	мартеници чудни
	със ресни червени.
	да са ранобудни,
	да растат засмени.
P$
