P>
	Иисус роди се в коледната нощ!
	Витлеемската звезда прониза мрака.
	Той идва на земята с тиха мощ,
	времето си жертвено да чака.

	Орисан бе да мине своя път
	към страшната, великата Голгота,
	на кръста в мъки да дочака смърт
	и възкресен — да властва над живота!

	Божествен дар на смъртните дари.
	О, Господи, кръвта ти ни пречисти
	и твоята любов във нас гори,
	безкористна, примамлива, лъчиста!

	С любов ни даде вечния живот
	и път, по който жадно да го търсим.
	Днес всеки търси своя ешафод,
	та страдайки, чрез него да възкръсне.
@@	1995 г.
@@	Добрич
P$
