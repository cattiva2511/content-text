P>
	На зелената морава
	Баба Марта днес раздава
	мартенички, мартенички
	за големи и мънички.

	Щом дочуха новината,
	в миг дойдоха от гората
	Кумчо Вълчо със Лисана,
	Заю Баю и Мецана.

	Катеричката добричка,
	веселата кукувичка,
	дългоухото магаре —
	всичките отбор другари.

	А когато на редици
	долетяха всички птици,
	със свойте хубави премени
	те ги срещнаха засмени.

	И на всички, и на всички
	подариха мартенички.
P$
