P>
	Хей, другари
	сурвакари!
	Хей, юнаци
	със калпаци!

	Дрян е цъфнал на поляна
	с чудно хубава премяна:
	всяка клонка позлатена,
	всяка пъпка посребрена
	с бял варак и мразовина.
	Сурва, весела година!…

	Едро жито по хамбари,
	тлъсти агнета в кошари,
	руйно вино по мазите,
	мед и восък по пчелите,
	пълна къща със имане —
	мир и обич да настане,
	да живеят като братя
	всички хора по земята,
	че земята е градина…
	Сурва, весела година,
	до година, до амина…
P$
