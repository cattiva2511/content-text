P>
D>
	В памет на жертвите от 11.09.2001
D$

	Минута мълчание —
	минута за размисъл.
	И идва въпросът: Защо?
	Защо и в зората на новия век,
	светът е — донякъде — същия?

	Минута мълчание —
	време за съпричастие.
	Ние страдаме заедно с вас
	и всички се молим
	за жертвите.

	Мълчим, и защото
	така
	казваме Не! на терора.
	Не! на омразата и на злото
	у хората.

	Минута мълчание.
	Минута за покаяние,
	заради злото,
	което носим в себе си
	и сякаш ни е страх
	да победим.
	Страх ни е
	да се погледнем,
	за да не видим
	дявола в очите си
	и… да не би да си отиде.
	А можем да сме други,
	ако го поискаме!
	И свойто Аз прочистили
	от злото,
	можехме света да променим.
	Можем… ако го поискаме!
@@	13.9.2001
@@	Добрич
P$
