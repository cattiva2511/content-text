P>
	Батко люлчица направи
	да се люшкаме за здраве.

	Люшкай, люшкай! Аз летя
	ту надолу, ту нагоре.
	Дървесата се въртят,
	нещо вятърко говори.

	Люшкай, люшкай! По-нагоре,
	чак до слънчовите двори!
	Че там златни слънчица
	срещат палави деца,
	златни ябълки им дават,
	с мед и масло ги гощават.

	Люшкай, люшкай! Аз летя
	чак до ведри небеса.
	Мед и масло, и цветя
	и на теб ще донеса!

	Батко люлчица направи
	да се люшкаме за здраве.
P$
