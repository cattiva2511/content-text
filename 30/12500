P>
D>
	На Нел
D$

	Мисли за мен като за сбъдване
	и аз ще дойда! Вярвай ми, любима.
	Ще взема само вярата на тръгване,
	че истински и цялостно те имам.

	И там, край тихите води на Дунав,
	секундите ще спрат във съзерцание,
	душата ми ще трепне като струна,
	подръпвана от твоето дихание.

	Презрял „морал“ и всяко лицемерие,
	и скрупулите свои победил,
	аз ще прекрача святото преддверие
	на храма, в който някога съм бил.

	Мисли за мен като за сбъдване
	и аз ще дойда! Вярвай ми, любима.
	Ще взема само вярата на тръгване,
	че любовта ни е необозрима.
@@	Добрич
@@	2007 г.
P$
