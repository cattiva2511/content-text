P>
	Ясно слънце свети
	в твойте небеса,
	бляска из полята
	сребърна роса
	и люлеят гриви
	ранните нивя:

	Хубава си пролет,
	българска земя!

	Юли. Юли. Юли.
	Хлябът се пече.
	Син синигер мъти
	в дюлево дръвче,
	трепка над житата
	златна мараня:

	Хубава си лете,
	българска земя!

	А септември слиза
	златен, тих, богат —
	празничен и щедър
	сбира стар и млад.
	Ритлите са пълни.
	Виното преля.

	Хубава си есен,
	българска земя!

	Светъл сняг покрива
	твойте равнини,
	звънкат из селата
	весели шейни
	и блести Балкана
	с блясък на кама.

	Хубава си зиме,
	българска земя!
P$
