P>
	За да усетим
	красотата на деня,
	нощта редовно
	се завръща.
	Килията,
	условно,
	ни е нужна,
	да се зарадваме
	на синия простор.
	Не бихме оценили
	луксозната,
	голяма къща
	и в нея щяхме ли
	да сме щастливи,
	ако поне веднъж
	не сме преминали
	през прага
	на коптор?!
	И дяволите в нас
	са ни потребни,
	с отровните си,
	пъклени жила,
	да не забравяме,
	че ние сме родени
	в действителност
	със ангелски
	крила.

@@	2006 г.
@@	Добрич
P$
