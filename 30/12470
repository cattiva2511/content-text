P>
D>
	На д-р Тота Венкова
D$

	Мисля си понякога за тях —
	хората от минало далечно.
	Безличните превръщат се във прах,
	Останалите в нас живеят вечно.

	* * *

	Човешката памет е жива за тези,
	които раздавали себе си.
	Тяхното име в забрава не чезне
	и ни е близко някак си.

	Някога търсим в тях упование,
	те ни го дават през времето.
	Търсим надежда, мъдрост и знание,
	търсим на вярата семето.

	И се гордеем, че ги е имало,
	свята е тяхната памет.
	С тях е богато нашето минало.
	Те са ни факел и знаме.

	Те заслужават тази награда —
	заради тях да ни има.
	Вечна да бъде тяхната слава,
	а святостта им — неотменима.

@@	2006 г.
P$
