P>
	И слънцето, през облаците в мене,
	душата ми не може да достигне,
	а може би тя иска да се скрие
	от пустото, от тягостния делник.

	Излезе ли навън, ще се замята —
	на риба без река ще заприлича.
	Безсрамно ще я обладава вятър
	и сладострастно в нея ще наднича.

	Ще се загуби в хаоса на дните.
	Едва ли след това ще я намеря.
	Не искам бездуховен да се скитам,
	от своя собствен ад все да треперя.

	От мен самия, мисля, тя е скрита.
	Признавам си, макар и да не искам.
	Една душа е само и се питам,
	дали все пак, ще се опази чиста?
@@	1997 г.
@@	Добрич
P$
