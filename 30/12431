P>
	Я изгрей, изгрей, месечко,
	месечко светлогрейничко,
	ти като грееш високо,
	високо още широко,
	грееш ли вредом селата,
	селата и градищата?
	Я нагрей гора зелена,
	сред гора има манастир,
	сред манастира килия,
	в килия Света Мария.
	Тя е от Бога родила
	мъжка е рожба добила,
	три дни навън не излезе,
	на четвъртия излезе.
	С златен се ръжен подпира,
	златно корито изнася,
	пелени бели простира.
P$
