P>
	Не наказвай с омраза духа си!
	Тя единствено теб ще разяжда.
	Всяка твоя частица ще къса
	и пожарища в теб ще подклажда.

	Ще те хвърля в най-черните бездни,
	близо нейде до ада човешки,
	дето всичко възвишено чезне
	в плетеница от хули и грешки.

	Ще се лута душата ти в мрака —
	жалка грешница, търсеща милост.
	Светлината напразно ще чака,
	а край нея ще бъде мъртвило.

	Мила моя, жестокост това е,
	не към друг, а към тебе самата.
	Мразиш някого — той си нехае,
	а пък ти си почерняш съдбата.

	Доближи се до Бога. Прости!
	Всичко може да бъде простено.
	Само слабият духом мъсти,
	но да страда до гроб, е осъден.
@@	1996 г.
@@	Добрич
P$
