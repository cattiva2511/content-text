P>
	Пред тебе като в черква коленича.
	Богиня си и знам, ще разбереш,
	че неведнъж в живота съм обичал,
	но не с такава жар и с тоз’ кипеж

	на страсти и емоции вълшебни,
	отнемащи ми всяка свобода.
	Любовите отминали са дребни —
	светулки до сияеща звезда.

	И аз не искам вече свободата.
	Ще съм ти роб от този миг, до век.
	Ти само ми дари надежда свята —
	милост на Богиня, към човек.

	С надежда мога… дай ми само нея!
	Откажеш ли я — равно е на смърт!
	Не бих могъл отхвърлен да живея,
	дори да си илюзия от плът.

@@	2006 г.
@@	Добрич
P$
