P>
	Пясъкът ме пари — все не мога боса…
	С моите другари кофичките нося.
	Трябва ни водица — правим крепост славна!
	Бързайте, дечица, трудим се отдавна!

	Ала щом изсъхна, пясъкът се срина.
	Тягостно въздъхна наша дружина.
	Времето е скъпо, трябва да решим:
	Нека се окъпем! После ще строим.

	Вихрено цамбурна детското ни ято.
	С пояса се гмурнах… Ех, че славно лято!
	Весело се кискат на брега децата.
	Махат, нещо искат, сочат над водата…

	Даже и не питам! Правя въртележка,
	но защо ли ритам със краката тежко?
	Само за минутка сетих се… Кога ли
	влязла бях обута с новите сандали!
P$
