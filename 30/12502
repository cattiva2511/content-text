P>
D>
	На Нел
D$

	„Наистина ли ме обичаш?“ — питаш ти.
	„Обичам те до болка!“ — ти отвръщам
	и виждам как в очите ти блести
	искрица, и в усмивка се превръща.

	Звучим като в изтъркан водевил,
	но как е хубаво да кажеш „Аз обичам!“.
	И щастието, в другия открил,
	да разбереш, че също си обичан.

	„Наистина ли ме обичаш?“ — питаш ти.
	„Обичам те до болка!“ — ти отвръщам.
	Светът на тези думи се крепи —
	познати и изтъркани, все същите.
@@	17.07.2007 г.
@@	Русе
P$
