P>
	Рано-рано отзарана
	дойде Врабчо през Балкана
	и донесе бърза книга:
	„Дядо Коледа пристига!
	Той в среднощ ще бъде тука,
	той по портите ще чука,
	ще изходи всички двори,
	всички стаи ще отвори,
	всеки дом ще благославя
	със любов, имот и здраве
	и без много шум и врява
	ред поредом ще дарява:
	на момиченцата малки —
	буйки, кукли и дрънкалки,
	на момченцата добрички —
	книжки, чанти и шейнички!“
P$
