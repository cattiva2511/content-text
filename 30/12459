P>
	Животът ти да тръгне отначало,
	когато си на тридесет и три
	и времето ще те нашари в бяло
	след някоя година може би,
	е трудно. Дяволски е трудно!
	Когато си на тридесет и три
	и ти остава половин живот,
	да предизвикаш истински съдбата
	е лудост или нестандартен ход.
	Но ние трябва да сме малко луди,
	и нестандартни трябва да сме днес —
	най-точната рецепта да ни има,
	най-силната ваксина против стрес.
@@	1995 г.
@@	Добрич
P$
