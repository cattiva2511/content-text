P>
	Животът си върви в познати рамки:
	разсъмване, досада, после мрак,
	но вкопчени като удавници за сламки
	във стремето му — жизнени сме пак.

	И жадно черната горчилка пием.
	Прилича на изстинало кафе,
	на смъртоносна дяволска яхния,
	наричана за кратко „битие“.

	Нижат се дните, еднакви и празни,
	настръхнали, сиви и зли.
	Нерви опъваме; всичко ни дразни,
	но пак сме с Живота на „ти“.

	Черпим от него своята доза —
	като мехлем е за рани.
	Всички сме болни с една диагноза —
	обречени на смърт животомани…

@@	1998 г.
@@	Добрич
P$
