P>
	Обичам те, както се обича живота —
	съзнателно и подсъзнателно —
	от цялата си душа.
	И повече.

	Обичам те, каквато си,
	и каквато не искам да бъдеш.

	Когато нощем телата ни
	крещят за близост — обичам те!
	Когато неочаквано се съмва
	и ти ще си тръгнеш с утрото —
	обичам те!

	Обичам те, заради фактът,
	че до мен те има,
	когато е далече утрото.
	Обсебваш ме, но в мен
	дори не тлее съпротива.
	Пленник съм на чара ти,
	но не искам да се боря
	за свободата си —
	не ми е нужна тя,
	ако те няма.

	Обичам те
	и затова те ревнувам понякога.
	Признавам си, че искам да крещя,
	когато съм такъв:
	„Не смей да си отидеш
	завинаги,
	защото съм обречен
	до своя край да те обичам!“
@@	2000 г.
@@	Добрич
P$
