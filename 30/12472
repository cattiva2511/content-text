P>
	Не съм какъвто бях.
	Все по-криви станаха огледалата,
	в които ме е страх да се оглеждам.
	Години дълги преживях —
	личи от бялото, посипано в косата;
	от бръчките, които се подреждат
	по моето лице, като траверси,
	водещи в една посока.
	Движа се по тях напред —
	един от многото. Житейска версия.
	Вървя, без спирки и отсрочка.
	Започват да изтръпват ходилата,
	но трябва да вървя нататък,
	защото няма спиране.
	И все по-криви са огледалата,
	в които ме е страх да се оглеждам —
	дали ще видя някого отсреща?!
@@	7.7.2006 г.
@@	Добрич
P$
