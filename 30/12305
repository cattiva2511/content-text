P>
	Крилато облаче летяло
	и ниско над полето спряло;
	подухнал вятър изведнъж и
	плиснал весел, светъл дъжд.
	От капчиците му сребристи
	напили се треви и листи,
	напили се цветя и птици
	и зажаднелите пшеници;
	дори рекичката във бяг
	лудувала от бряг до бряг…
	На облачето дъжделиво
	благодарило всичко живо.
	А то, олекнало и бяло,
	пак в небесата полетяло
	да събере нашир и длъж
	отново капчици за дъжд.
P$
