P>
D>
	На Нел
D$

	… Дори и тишината между нас
	звучи като соната на Шопен.
	И даже да не чувам твоя глас,
	аз зная — мълком разговаряш с мен.

	Без думи се разбираме със теб.
	Нима със тях любов ще обрисуваш?!
	Достатъчни са нашите ръце
	и музика от танца им да чуваш.

	Достатъчно е, тялото ми, в зной,
	от твоето да тръпне и изгаря,
	да не усеща нито миг покой,
	а всеки миг — за нас — да се повтаря.

	Достатъчно е с теб да сме едно,
	във оня миг на страстна еуфория —
	най-търсения израз на любов,
	най-слушаната някога симфония.
@@	14.06.2007 г.
@@	Русе
P$
