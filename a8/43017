	{img:mecana_myrzelana.png|Мецана — мързелана}
	Веднъж ловецът срещнал кафявата мечка и й рекъл:
	— Здравей, Бабо Мецо!
	— Здравей — отвърнала мечката. — Какво ново има?
	— При мене няма нищо ново. А при тебе какво ново има?
	— Тия дни лягам да спя — рекла мечката. — Нали скоро ще завали сняг.
	— А кога ще се пробудиш?
	— През пролетта.
	— Значи, ще заспиш сега и ще се пробудиш чак през пролетта! — зачудил се човекът.
	— Да, аз спя през цялата зима.
	— Ей, че дълго спиш! — казал човекът. — А пък аз спя само нощем, денем работя: правя шейни, снабдявам се с кожи, ловя риба под леда! Колко работа ще свърша през зимата! А ти през цялата зима ще спиш като умряла.
	Мечката се засрамила, че е такава мързелана, извърнала си муцуната и полекичка си отишла.
