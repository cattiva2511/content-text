P>
	Любима — кошмар! Щом се влюби поет,
	то бог пощурял заобичал е.
	И хаосът пак изпълзява — поел
	от ерите геологически.

	В очите му — тонове сумрак мъглив.
	Мълчи, от рода на мамонтите,
	безпаметен. Знае — не бихте могли,
	друг век сме — излязъл от мода е.

	Той вижда как сватби се вдигат навред.
	Как пият, как дремят наоколо,
	как вземат — нагиздили го — за хайвер
	това общожабешко кьополо.

	В живота — елмазна шега на Вато —
	като в табакера са вкопчени.
	И все му мъстят — а да кажеш защо? —
	че дето човъркат безочливо

	и мами комфортът, и хили се все,
	и търтеи тътрят се, лазейки,
	сестра ви — вакханка от ваза — е взел
	от пода и в работа влязла е.

	И спеготопежа на Андите той
	ще влее в целувка, и утрото
	под звездния скиптър — нощта докато
	с белеещо блеене втурва се.

	И всичко в овразите, век подир век
	в тъма ботаническа спарено,
	ще лъхне с тифозната скръб на тюфлек
	и в хаос — от взрив на ластарите.

@@	1917
P$
