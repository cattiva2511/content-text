P>
	Отдавна помня тия дни
	на зимното слънцестоене —
	едни и същи, все едни,
	макар изпълнени с промени.

	Напираха един след друг
	чак от самото си начало —
	единствените сякаш тук,
	когато времето е спряло.

	Аз всичко спомням си под ред:
	изпита, зимата тънее,
	вън киша, капе, буци лед
	и слънцето на тях се грее.

	И влюбените като в сън
	един към друг са устремени
	и птичите къщурки вън
	димят на слънце, запотени.

	И сънните стрелки пълзят
	едва-едва по циферблата,
	от век по-дълъг е денят
	и нямат, нямат край обятията.
P$
