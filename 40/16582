P>
	Ясна есенна нощ със звезди вкочанени!
	Как унило и скръбно блестите, звезди!
	Сводът — мрачен и глух като купол на църква,
	а сред залива — тъмни и мъртви води.

	Смътно Млечният път над морето белее
	сякаш нощен саван, сякаш процеп над глъб —
	бездна с Нощи Предвечни и етер отвъден,
	дето няма ни радост, ни скръб.

	И звездите студени, проблясващи мрачно
	с безнадеждния трепет на мътния зрак
	ни говорят едно — за предвечната мъка
	на отвъдния мрак.
P$
