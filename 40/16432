P>
	За февруари. Без да чакаш,
	пиши, ридай с мастило ти,
	дордето — черна пролет сякаш —
	вън пльокащата кал лъщи.

	Вземи файтон. За шест петака
	през благовест, през колела
	отивай при дъжда разплакан,
	по-шумен от мастилен плач.

	Там — круши овъглено-сини —
	рой врани във водниста кал
	ще рухнат в миг и ще се срине
	в гледците сухата печал.

	Чернеят там следи предишни,
	от грак е въздухът изрит
	и с плач щом стихове редиш ти —
	случайните са по-добри.

@@	1912
P$
