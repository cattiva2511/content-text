P>
	Клавишите — ято — аз хранех с ръка,
	не спрели да пляскат, подхвръкват и клякат.
	Протегнал ръце, изпънал крака,
	запретнал ръкав… и нощта в моя лакът

	се търкаше. Мрак бе. И в плисък — вирът.
	И птиците — мислех, — обичайки, ловко
	ще те умъртвят, но не ще умрат,
	с кресливите, черните, здравите човки.

	И в плисък вирът бе. И беше мрак.
	Нощта — залъщя от катран и от лак тя
	и лодката беше с оглозган гръбнак —
	от пръски. И птиците — дръзки край лакътя.

	И с мрак се жабуреше шумно вирът.
	Все още се малкото — мислех — нахвърля
	и самките ще умъртвят — не умрат —
	с рулади в кресливото, сгърчено гърло.

@@	1917
P$
