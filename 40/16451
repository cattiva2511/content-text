P>
	Незапомнен септември се в Спаское рони.
	Май ще трябва за вилата днес да платя?
	Брадвен удар отекна сред голи корони
	и с пастирското ехо се сля зад плета.

	В треска бе през нощта местността мочурлива.
	Щом се слънцето вдигна — и пак е на път.
	Но цветчето сачмена роса не отпива.
	По брезите отоци лилави личат.

	Угнетен е лесът. И мечтае за дрямка
	сред бърлоги в снега, непробудно дълбок.
	Пък и днес между стволите, в траурна рамка,
	паркът зее в колонки — голям некролог.

	И брезакът дали излиня и в петна се
	над воднистата сянка смали прореден?
	Този — още роптае, и пак — над петнайсет,
	и отново — къде да ги денем, къде?

	Те са толкова, че да се буйства — не бива.
	Като птици в лещак са и гъби — в овраг.
	Кръгозора си с тях ти веднъж ли закрива
	и мъглата им — чужда, веднъж ли побра.

	Както смъртникът в жар се от тифа превръща,
	чува плясък: балкона от смях разлюлял.
	Днес към Спаское с малката дървена къща
	гледа, халюцинирайки, същата жал.

@@	1918
P$
