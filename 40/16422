P>
	Долу
	Хармониката на малкия просяк —
	плясък на гълъб,
	в плясъка пясък на сипчици
	просяка рони трохи

	На пътя
	Цвете в стария чайник израснало,
	колко са високо цветовете му,
	далече от кипящото време
	Един слънчоглед сред зеленото жито
	ококорен, с предчувствие за кърмило
	близо до аромата, слънцето в хляба

	Горе
	На върха мъглици се събират,
	за да се разкажат
	приказки като езици в пазви
	да гърдите се опират

	Вътре
	Колко кал по обувките,
	колко радост във мен.
	Когато си радостен
	дали си чист.

	Към теб
P$
	На сълзата не й трябва усилие, за да излезе, да прелее, тя е отвъд стремежа, тя е спряла на пътя от сърцето към очите, от този така къс и нанагорен път се вижда колко далече сме стигнали…

	Най-трудно се плаче със затворени очи, но птиците рядко заспиват — затова плачат по-често от хората; а и сърцата им са по-раними.
P>
	„Има птичи пътища,
	но дири по небето
	няма.“
@	У. Уортън
P$
P>
	една птица разкъса със смях
	бялата ивица на върха,
	прокара си път
	из тревата
	със крясък,
	засука се във шумяща вода…
	по дирята и посипва се пясък
P$
