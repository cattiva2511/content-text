P>
	В Айя-София гълъби кръжаха,
	сумтя молла. Еректеон бе ням.
	И Омировите герои там —
	в музеите — скучаеха, мълчаха.

	Лежеше Сфинксът в пясъка, с уплаха
	изпълнен. В Израел, сред всички сам,
	скрижалите в ковчега с плач редяха.
	Христос напусна родния си храм.

	Това е рай, Ливан. Денят — огрян.
	Снегът — атлаз. Из пещерните двери
	текат стада. Лъките — в бял тамян.

	О, свят на Авел! Чисти детски вери!
	Зад хребетите на Антиливан
	блестящ и гаснещ Луцифер трепери.
P$
