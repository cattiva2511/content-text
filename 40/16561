P>
	Пустинните поля, пейзажите пред мен —
	селца, синеещи в униние безмълвно —
	и стинещият свод, и свъсеният ден:
	как всичко в тоя свят със смътна скръб е пълно.

	Но тази скръб не ме тревожи, ни гнети,
	а стръв за творчество пробужда в мен, и жажда;
	и сякаш старата любов се пак възражда,
	и пак за някаква раздяла ми шепти.

	Внимателно следя как пъстро се златеят
	дъбравите навред — по всеки рът и склон,
	как все по-бледен е самият небосклон
	и съхнат жълтите стърнища и пустеят.

	Тъй близка никога за мен не е била —
	с печал и красота за сетен път под свода —
	поезията на вглъбената природа,
	поезията на пустинните поля.
P$
