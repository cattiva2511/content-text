P>
	Тих морски бриз. И месецът двурог,
	над уличката селска слязъл, гледа.
	Зад хатата бе пустош, мрак дълбок,
	а тя — мъртвешки бяла, като креда.

	Тих южен бриз. Нощта бе топла, бледа.
	На пясъка, покрай брега висок,
	вълната, свела сънно чело, с Бог
	пак водеше живителна беседа.

	И месецът зад тъмния откос
	облял бе гробищата в зрак и помня:
	Бог беше ясен, радостен и прост.

	Бе в полъха, в душата ми бездомна
	и трепкаше във всеки звезден грозд
	сред синевата чиста и огромна.
P$
