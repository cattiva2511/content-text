P>
	Крайбрежна креж и сипеи ронливи,
	и гола степ под лунна светлина.
	Кристален звън е слял небе и ниви.

	Пропит в цветя, жита, зеленина,
	не млъква и за миг, но от звънтежа
	не трепва изгревната тишина.

	Нощта брега охлажда — чиста, свежа,
	нощта рибарска мрежа влачи в тоя час,
	но потъмнява златната й мрежа.

	Степта запява. И душата сякаш клас
	налят е… Бързайте — зове земята;
	люби, твори, мечтай, пиян от страст!

	От бледите звезди сред небесата
	до долу, дето стине тоя лунен сън,
	се точат нишки в трепетна позлата.

	От сонм души е сплетен този звън.
P$
