P>
	Сухо пясъкът горещ проблясва,
	съхнат мрежите… Горещина.
	Тихо е морето и приплясва
	в пясъка кристалната вълна.

	Чайка в зноя блесна с рязък крясък —
	сянката й спусна се над мен —
	и потъна в слънчевия блясък…
	Сънен ден, от зноя ослепен…

	И лежа аз, упоен от зноя,
	парк сънувам, мрак сред грот дълбок.
	Кипариси в боен строй в покоя
	пазят зорко звънък водоскок.

	Мраморът под тисовете с рози
	целият увит е, цял е в цвят.
	И гори сред кипариси този
	залив — сякаш с пламък син налят.
P$
