P>
	Пустинната Яйла, от облаци димяща…
	И сводът замъглен с морето се е слял.
	Там, долу — див прибой вълните с яд запраща,
	а тук е сън дълбок и тягостна печал.

	И нека там — в града, край залива — бурливо
	животът да блести… Далече от гмежта,
	тук кипариси бдят и строго, мълчаливо
	с походка плаха пак разхожда се Смъртта.

	Не ги смущават тях житейските повели
	и само привечер камбана заехти,
	зове към стражата на кръстовете бели
	и скръб навява, и униващо гнети.
P$
