P>
	В полето — сухостебли кукурузи,
	ластуни бледи, път изрит криви;
	в морето — хлад и синкави медузи
	и под водата — алени треви.

	Поля и есен. И море в покоя,
	и голи зъбери в нощта. Вървим
	към тъмен бряг… Морето чезне в своя
	потаен сън: велик, невъзмутим.

	— Водата виждаш ли? — мъглив, живачен
	отблясък — не земя, не свод — съзрях;
	отблясък звезден там, под нас, сред здрачен
	бездънно-блед фосфоресциращ прах.
P$
