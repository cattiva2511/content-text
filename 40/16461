P>
	Отвориха — и гъста пара
	сред кухнята се настани,
	и всичко мигом стана старо
	тъй както в детските ми дни.

	Студен и сух е небосвода.
	Наблизо зимата сама
	стои, засрамена, пред входа
	и все не влиза у дома.

	Пак зима — и са нови дните.
	Сред мътен ноемврийски здрач
	вървят като слепци върбите,
	но без тояжки и водач.

	Реката, ракитакът — в бяло.
	А там, на лъсналия лед,
	чернее сводът — огледало,
	поставено върху бюфет.

	На кръстопътя сам-самичка
	пред него спряла, се гласи
	бреза, затъкнала звездичка
	в разрошените си коси.

	Тя подозира тая зима,
	че носи чудеса в чувал
	и тях и в дачата ги има
	тъй както тук, на хълма бял.

@@	1944
P$
