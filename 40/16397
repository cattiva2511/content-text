	Видях ги да плуват надолу по течението празни или по скоро пълни. Да, откритите им трюмове бяха пълни със сняг. Шлеповете бяха оставили товара си някъде нагоре, а сега вятъра и небето бяха им натоварили сняг. Огромните лодки, които бяха прекосили Лета, за да оставят Душите, сега се връщаха на пристана, толкова пълни, колкото преди да тръгнат, а снега… Снега се топеше и изтичаше, там откъдето беше дошъл.

	Вятъра и небето са шерпи на желанието за пълнота. С всяко тяхно съмване пристига товара им — влажен, хладен, топъл, сух, приливен, потънал в прашец или чист като сълзи, но никога не идват празни. Товарят със себе си шлепове, лодки, камиони, равнини, плоскости, души… Разтоварват цветовете си и така олекнали до безтегловност поемат към водохранилището си, там където стопения сняг утолява жаждата. Но къде… Само те знаят.
