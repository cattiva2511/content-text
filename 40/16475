P>
	Стихват песни пиянски и смях.
	Утре трябва в зори да се става.
	Гаснат лампите. Всички у тях
	се прибраха накрай от забава.

	Само вятърът щура се с вой
	и все тъй по пътечката линка,
	по която с момците и той
	се завръщаше от вечеринка.

	Спрял пред вратнята, гледа встрани.
	Не обича той нощните свади.
	Той готов е глава да склони
	само спора с нощта да заглади.

	Зад стоборите — пустош и сън.
	Те се карат, огласят полето.
	Чули свадата, в тъмното вън
	се тълпят любопитни дървета.
P$
