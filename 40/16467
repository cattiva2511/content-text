P>
	За гъби е денят.
	Шосе. Трева. Дъбрави.
	И стълбове стърчат
	отдясно и отляво.

	От правото шосе
	вървим към тъмнината.
	Нозете ни са все
	до глезени в росата.

	Оскъдно слънце пак
	в пънчушки и сърнели
	през дебрите от мрак
	с лъчи студени стреля.

	Зад пъна гъби спят,
	на пъна птица скача.
	Какво, че няма път —
	след своите сенки крачим.

	А времето във власт
	на есента е. Мръква.
	И залезът до нас
	така не се промъква.

	Напълнени са пак
	и чанти, и торбички,
	а вътре пачи крак
	са повече от всички.

	Зад нас — стена — лесът
	тъмнее неподвижно:
	там здрав и прав денят
	умря скоропостижно.

@@	1956
P$
