P>
	Студено утро, слънце в димка —
	подобно огнен стълб сред дим.
	И аз като на лоша снимка
	за него съм неразличим.

	Дордето още е в мъглата
	и над вира не блесне пак,
	едва ме виждат дървесата
	от ниския отсрещен бряг.

	По-късно минувачът може
	да стане ясен и за мен.
	Студът покрит е с гъша кожа
	и въздухът — наруменен.

	Като с рогозки са постлани
	пътеките, а местността
	дъхти на скреж и на кочани
	и вкочанява се пръстта.
P$
