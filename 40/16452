P>
	Недрата на парка скова и акациите
	октомври покри с вледенени листа.
	В зори се разбираше — край с навигацията,
	бодежи — пак гърло ли, белег ли стар.

	Мъглата изтля. Свърши влажната дрезгавост.
	По цял ден се мръква. А вечер в заря
	от хрема, огница и кашлица трескава
	стърчи хоризонтът в дворовете взрян.

	И стине кръвта. И — си мислиш — не станат
	водите, и — мислиш — сред бавния ход
	и дните не мръдват, и — мислиш — разринат
	трепти по-прозрачен от звук небосвод.

	И вижда се тъй надалеко, тъй трудно
	се диша, и с болка разтваряш око,
	и колко покой е разлян, как безлюдно
	безпаметно звънко е в тоя покой.

@@	1922
P$
