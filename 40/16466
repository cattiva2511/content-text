P>
	Из къщи броди дух, захвана
	да скърца, вдига трополак.
	Сноват и сенки по тавана.
	Из къщи броди върколак.

	Обърква всичко, без почивка
	мотае се напред-назад.
	Събаря бялата покривка,
	в кревата пъха се с халат.

	Не се изтрил дори отвънка
	и на разтворени врати
	завеската — танцьорка тънка —
	прихванал, вихром се върти.

	И кой е този мил невежа?
	Луд призрак и познайник стар?
	О, пак е той, пак той, изглежда —
	летовникът ни — отпускар.

	Това е курортиста Юли,
	дойде ни в къщи на нозе
	и с бури — вече сте го чули —
	под наем всички стаи взе.

	Той цял е в лопуш, сякаш дрипав,
	цял в репеи, в тополов пух,
	през ниските прозорци рипва
	и глас надига — като глух.

	Раздърпан рошльо, чийто въздъх
	кого със свежест не опи;
	той — юлският упойващ въздух,
	дъхтящ на копър и липи.
P$
