P>
	Не пъпки, а лепкави топли угарки
	по клонките лепнати! Сепнат —
	април. И мъжественост лъха от парка,
	я горските реплики крепнат.

	Лесът се задъхва, че с клуп от пернати
	гърла — сякаш бивол — запрян е
	и в мрежи простенва, тъй стене в сонати
	стар орган — гладиатор стоманен.

	Поезийо! Морска звезда със смукало
	бъди и — от злака по-мека —
	аз бих те положил сред парка изкалян
	на мокра зелена скамейка.

	Там пускай си пищни жаба, ако искаш,
	и облаци, локви — изпий ги!
	А нощем, поезийо, ще те изстискам
	за здраве на жадните книги.

@@	1914
P$
