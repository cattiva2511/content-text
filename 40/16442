P>
	Гърмят огромни колела.
	Струят и хрускат класовете.
	Ридае дрезгав кучи лай
	на друга някаква планета.

	Селото, в плен сребрист, гори
	с белтъка на сънливи хати.
	И лае песът, и дори
	с клепало бие о луната.

	Спи долу, в ниското, вирът,
	волове спят, примигват вишни
	и кукурузите държат
	кочани в пазвата — на скришно.

	А там над всички естества,
	налети като тежко мливо,
	не грозна крепост е това,
	а мелницата костелива.

	Разплакан Харковски уезд,
	русалки с леи ленив до кръста
	и сиви свещи с трепет чест —
	върби, къщя, звезди на гъсто.

	Тъй устни шепнат; плетат тъй пръсти;
	невнятни — въздъх; и китки — кости;
	и кой узнал би и казал просто
	какво било е околовръст тук?

	Кои тъй храбри са, кои тъй смели са
	блаженство тъпо да сменят с рискове,
	щом тук и вятърните мелници
	окочанели са на лунна изповед?

	Те — с вятър сдобити, звездите — със зрак.
	Той литна в тъмите, а няма го пак.
	Но флот са и знаем — напук на света
	те с въздух на заем живеят все тъй.

	Плещите превили, с крилата над нас
	кръжат на кокили — те, степни платна.
	Кошове — шалвари; а върху гърба
	кълчищници стари едва се крепят.

	Когато кокошки и трици в едно са
	сред врява до бога и стълбове прах
	и капките падат — грошове в подноса,
	и в синьо нощта е пред къщния праг,

	и рокли настурции късат и буря,
	балонно раздула платно-панталон,
	се втурва и вижда тъй, сякаш прижуря,
	с тополов снежец заслепен небосклон —

	тогава пробуждат се мелниците смирени.
	И мислите им смилащо се завъртват едва.
	И те са огромни — като мисли на гении,
	и несъразмерни — сякаш техни права.

	Сега пред всички житейското жито е.
	Всички помисли степни и всички слова,
	от жегата измислени сред планините,
	изсипват в кошовете им своя товар.

	Видели ги, локомотивите точат се,
	врязват се в кашата, към хълмите пак
	и хлопат с пара по тъмите клокочещи,
	и зейва пещта им — изкормен тумбак.

	А редом паспалени викове изплезил е,
	задавян от подковената чорба и потта,
	и спира пътят, в прах до глезените,
	къртичината си под тях.

	И те, уморени от подаръка за валцовете —
	безкрайните житни равнини, —
	мелят на пространствата кариерите калциеви
	и съдби, и сърца, и дни.

	И мелят те, смилат царствата погълнати,
	и бялват очища облаци прах,
	и може би няма страна — напълно да е
	за бездънните им мозъци добра.

	Но те не се жалват, не пестят и силите си.
	Тленни в старото, налени в бъдните времена,
	неизвестни изгреви тях като силози
	препълват ги с топлина.

@@	1915 (1928)
P$
