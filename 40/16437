P>
	Без врачки бабуващи, в мрака, заудряла
	с ръце тъмнините, от болка примряла,
	уралската твърд вече раждаше утрото,
	от адските мъки почти ослепяла.

	Сред громол се сриваха, случайно докоснати,
	грамади и бронзове на случайни масиви.
	Пъхтеше пак пътнишкият. И това по откосите
	катурваше призраците на елите плашливи.

	Унасяше димящият изгрев. Как иначе:
	тъй както крадецът на спътник свой валиум —
	злосторният майстор на печки Горинич е
	насипал зора на заводи, превали.

	В огница се сепнахме. От хоризонтите кървави
	със ски към леса азиатци летяха,
	подметките ближеха и корони подхвърляха
	на боровете и царски венчавки тъкмяха.

	И боровете се вдигаха и без много да важничат
	пристъпваха чинно пред мъхестите властели
	по пухкав килим от дамаска оранжева
	с вараци и люспици заблестели.
P$
