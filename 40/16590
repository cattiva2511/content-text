P>
	Тук, в старите пресечки зад Арбат е
	градът съвсем особен… Пак е март.
	В мансардата е схлупено, студено
	и с плъхове; но нощем е чудесно.
	По пладне — звън, капчуци, слънце грее.
	А нощем стегне студ и стане чисто
	и светло — и отново съм в Москва:
	далечната, отколешната. Сядам,
	без огъня да паля, край стъклата,
	облени с лунен зрак и гледам парка,
	звездите редки… Как е нежно само
	напролет нощното небе! И как
	спокоен — месецът. Подобно свещи
	златеят кръстовете. През клонака
	в дълбокото небе сияят меко
	на църквиците куполите — сякаш
	златоковани шлемове…
P$
