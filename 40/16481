P>
	Към залеза следи девичи
	вървят през снежните поля.
	Пътеката им криволичи
	от махала до махала.

	А татък е вървяло хлапе.
	И слънчев лъч — лимонов сок —
	снега успял е да накапе
	и се е смръзнал в леден блок.

	Като жълтък потекъл стине
	върху черупка на яйце.
	Следи от ски го срязват — сини —
	на път към близкото селце.

	Луната плава — блин в сметана —
	и виж, че паднала накрай.
	Шейна я гони запъхтяна,
	но бяга пустият кравай.

@@	1958
P$
