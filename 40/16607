P>
	Идва род, отминава,
			а земята пребъдва вовек…
	Не, той вдига в прослава
			на безброй племена Баалбек.

	Той убиец е, черен,
			но прекрачва той райския праг.
	От смъртта разтреперан,
			я погледна в очите все пак.

	Жадно търсейки Бога,
			пръв могъщия Бог прокълна.
	И на прага, в тревога,
			падна той и видя — тъмнина.

	Но и в мрака ще слави
			светлината, ума, мъдростта;
	и следа ще остави —
			храм на слънцето вдига в нощта!
	Великанът сърдит е —
			с кръв налени, очите горят
	и в Ливан долините
			под товара огромен ехтят.

	Синекъдър, опасен,
			цял от зной и от пустош ръждив,
	с лъвска кожа препасан,
			тежка кожа на лъв златогрив.

	Бърза, хвърля, подпира
			и скала връз скалата пласти,
	и трепери, умира,
			но мъсти на Твореца, мъсти!
P$
