P>
	Все още съмва се, едва
	синеят сенките на двора
	и под навеса зад обора
	сребрее хладната трева.
	Но вън кънти топорът пак
	и всичко е в лъчи облято,
	и плахо гълъбово ято
	белее като преспа сняг.

	А кукувица от зори
	пак пророкува зад реката,
	на злак и гъби в хладината
	ухаят младите гори.
	На слънце светлата река
	трепти и радостно се смее
	и весела бухалка пее,
	кънти в ехтящата лъка.
P$
