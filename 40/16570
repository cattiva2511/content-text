P>
	С мъглица сякаш че замрежил далнината,
	на коси струи дъжд внезапно се изля —
	и пак бездънни се синеят небесата
						над освежените поля.

	И топло, влажно е. На мед дъхти ръжта,
	на слънце, с блясък мек, житата се люлеят,
	а там, в брезичките, сред злачните листа
						авлигите безгрижно пеят.

	И весел, звучен лес, и вятър сред брезите
	повява ласкаво, а белите брези
	в елмазен шушнещ дъжд изплакват си сълзите
						и се усмихват през сълзи.
P$
