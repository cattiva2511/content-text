P>
	Този ден не ще се върне с газ светилен,
	сенки-пелени не вдига пак нощта.
	Над света е зима и димът — безсилен
	да изправи тия килнати къщя.

	Стрехи — палачинки, и фенерът — хлебче,
	и на бяло — черен — открои се пак
	този дом. Аз тук съм гувернант. И вече
	сам съм, ученика рано днес приспах.

	Никого не чакат. Всичко се затваря.
	Тротоарът в буци. Прагът в пряспа. Но,
	памет, не роптай. Срасни се с мен. Повярвай
	и ме увери, че с тебе сме едно.

	Пак за нея? Мене друго ме вълнува.
	Кой й даде срока, вярната следа?
	Всичко е от този удар. Не, не струва —
	аз на нейна милост отговор съм дал.

	Тротоарът в буци. А снегът е бухнал
	и бутилки черен лед е наредил.
	Сняг. Фенерът — хлебче, и коминът — бухал,
	цял в пера потънал, неприветен дим.

@@	1913–1928
P$
