P>
	Мечтай, мечтай. Със златна жар в очите
	унило гледаш: в ранните тъми
	фъртуната, размахала метлите
	на сухите тополи, вън дими.

	В нозете ми се гушиш, скръб гнети те
	и мислиш — да, душите си сами
	терзаем… чужди някакви земи,
	там в пустошта… Зад Перм, зад планините.

	Света си спомняш — чужд за мен, далечен:
	лед, тундри, чумове, безкрайна зима
	сред твойта дива, ледена страна.

	Но аз човек съм: като Бог обречен
	да разбера скръбта необяснима
	на всички племена и времена.
P$
