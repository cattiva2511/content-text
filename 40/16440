P>
	Пороят вечерен изпит е
	от парка. И има резон:
	нас щастие ще ни връхлита
	със стръв — като облачен сонм.

	Навярно бурливото щастие
	такова е по същество —
	дърветата в транс шумолящи
	в столистно — след дъжд — тържество.

	Там сключен е мир. Като Каин
	из покрайнините с печат
	запрян е — забравен, окаян —
	гърмът, от листата осмят.

	От свода. С капчуци хълцукащ
	и ясен — понеже без край,
	без чет са горите: в очукано
	решето решетата сбрал.

	На плосък листак. В океана
	от пъпки стопени. С възторг
	от буйстващото обожание
	на молещите за простор.

	Лещакът мълчи неизтръскан.
	И щиглец, не спрял да свисти,
	зрънца тъй в кафеза си пръска
	от страст, както злакът — звезди.
P$
