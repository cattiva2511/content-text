P>
	Зловещ хоризонт — и внезапен,
	и в кърви — раненият здрач,
	пламтят драскотини и капе
	тъй кръв по нозе на косач.

	Небето навред се поряза —
	вещае несгоди, вражда.
	Над блатото — дъх на желязо,
	на гнила вода, на ръжда.

	По пътя, в леса и в оврага,
	на село, нашир и надлъж,
	в небето такива зигзаги
	предхождат поройния дъжд.

	Когато над столица мракът
	ръждив е и в кърви облян,
	държавата мъки я чакат,
	ще се разрази ураган.

	Блок зърна небе разломено.
	Предрече небесният склон
	невиждана буря, промени,
	велика стихия, циклон.

	Блок чакаше тя да заблъска.
	И влезе тя с пламенен щрих,
	тя — страх и копнеж за развръзка
	в живота му, в дръзкия стих.

@@	1956
P$
