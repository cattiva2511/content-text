P>
	Не виждаш птици. Гнила влага
	в болнавия оголен лес.
	И няма гъби, но в оврага
	дъхти на гъби и до днес.

	Степта по-светла е, по-ниска.
	Трева изгнила по пръстта.
	И под дъжда, не спрял да плиска,
	чернеят влажните листа.

	В полето — вятър. Сив — простора,
	студен и свеж… По цели дни
	далече от села и хора
	се скитам в тия равнини.

	И все на кон, по свойте дири,
	дочувам като в тъжен сън
	как вятър в двете цеви свири
	и пее с монотонен звън.
P$
