P>
	Сняг вали, сняг вали.
	И протягат се цветята
	към рояка зад стъклата
	в млечноснежните мъгли.

	Сняг вали. И смут, брожение.
	И се втурват, и летят
	стъпалата разкривени,
	кривналият кръстопът.

	Сняг вали, сняг вали.
	Сякаш падат не парцали,
	а тъй както в кръпки цял е,
	сводът ще се строполи.

	Сякаш днес като чудак
	там отгоре, от балкона,
	в криеница небосклона
	слиза на земята чак.

	А пък дните си летят.
	Коледа кога отмина,
	и на Новата година,
	гледай — иде й редът.

	Сняг вали, от бял — по-бял,
	с тоя темп, в мъгла такава,
	с тия стъпки, тъй ли вял,
	или силно завалял
	и животът отминава?

	И годините ли в бяг
	се застигат — като сняг
	и слова в стихотворение?

	Сняг вали, вали, навял,
	сняг вали и смут, смущение:
	в минувача побелял,
	удивените растения,
	кръстопътя в преспи цял.

@@	1957
P$
