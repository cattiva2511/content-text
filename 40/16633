P>
	Веднъж в Сицилия сред манастир забравен
	по плочника разбит на храма изоставен
	в олтара разрушен въведе ме пастир
	и там видях престол — сред тоя рухнал мир —
	а отстрани в праха могилно-зазлатяла,
	отдавна празна и отдавна догоряла
	съзрях кадилница, и от катран дори
	по-черна — в сажди от жарта и от тамяна.

	О, пълно с плам сърце, и с жар благоуханна,
	не я забравяй ти. До черно изгори.
P$
