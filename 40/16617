P>
	И новия, в порфира и позлата,
	нарекоха владетел на Иран.
	От нож лишиха стария тиран,
	но плахо пак, с поклони до земята.

	В Испания, сред варварския стан —
	рев, мозък под конете, в кал разлята…
	Кърви и зее раната в ребрата
	Христови. Боже, чуй света презрян!

	Аз плаках в злоба, плаках от позора,
	от мъка и надежда; дълго сам
	мълчах от скръб, безсилие и срам.
	Но колко жадно вярвах: скоро, скоро!

	Днес чуваш само вопли. В тия дни
	все тоя стон: Лама сабахтани?
P$
