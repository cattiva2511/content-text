P>
	Огромна шамандура със синджир.
	И в залива, бушуващ с ярост дива,
	тя скача и се мята, и се срива
	и глухият й звън ехти безспир.

	В мъглата гъста губи се брегът.
	Нощта се спуска, мрачини безлунни
	и в мрака празните рибарски шхуни
	на пристана се блъскат и скриптят.

	А мачтите сред свойта висота
	насам-натам се люшкат в тъмнината
	и реите им, килнати в мъглата,
	са сякаш черни кръстове в нощта.
P$
