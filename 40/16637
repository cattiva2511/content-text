P>
	Златокрила пчела с черно мъхесто тяло,
	забръмчала унило в безлюдния ден,
	ти в приюта човешки защо си влетяла
	и скърбиш сякаш заедно с мен?

	Вън е зной, светлина, колко много багрило,
	безметежни и жарки са сетните дни.
	Полети, побръмчи — и в цвета на бодила
	върху плюша лилав отдъхни.

	Ти не знаеш човек с какви мисли живее,
	че безлюдни са всички поля,
	че суровият вятър в нощта ще отвее
	златокрилата суха пчела.
P$
