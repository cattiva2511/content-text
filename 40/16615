P>
	Зад Мъртвото море — изпепелила
	е жега планините… Зной. Обяд.
	В Йордан изкъпал своята кобила,
	той пуши. Пясък — като мед нагрят.

	Зад Мъртвото море сред знойна свила
	тече мираж. В полята — огнен ад.
	Див гълъб гука. Пролет е — развила
	мушката, олеандри с ален цвят.

	Дремливо тананика си. Възпява
	мушката, олеандри, зной и дим.
	Сух като ястреб. Дрехата корава

	се свлича… Бард, разбойник, пилигрим…
	Дими той — радостен, че с дим сравнява
	в стиха си планините зад Сидим.
P$
