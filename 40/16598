P>
	Светилници горяха, непонятен
	език звуча — Свещения Коран
	четеше шейхът; сводът необятен
	сред мрака чезнеше смълчан.

	Възнесъл крива сабя над тълпата,
	той вдигна лик, закри очи — и страх
	съзря: примрели, слепи на земята
	лежаха всички в трепет плах.

	На сутринта бе светло и цареше
	смирена и свещена тишина,
	и ярко слънце купола златеше
	в непостижима висина.

	И гълъби там гукаха, сновяха,
	и през прозорчетата с тоя зов
	и сводът син, и въздухът зовяха
	към вас — о, пролет, и любов!
P$
