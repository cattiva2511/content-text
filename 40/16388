	Цветовете се събудиха рано, много рано. Топлия февруарски вятър ги докосна измамнически нежно и те отвориха съустия. Цветните им зеници се разшириха от лудото биле на подранилата пролет, тръгнала с родилните сокове нагоре по стволовете на дърветата. И ето ги сега — пъпки, събудени в цветната радост на очакването. Хиляди булчински рокли на вятъра, чакащи нежното жужене, носещо оплождането… Но дали ще го дочакат милите в тази отново мразовита сутрин.
	Топъл февруарски вятър… Изтръпват съустията от милувката на неочаквания мраз, недочакали го, но открил ги беззащитни.
	А утрото наднича в чашките им и търси да разлисти тайните. Закъсня ли…
	Ще се разшушнат ли булчинските рокли или ще бъдат съблечени, за да открият голотата на плода.
	Слънцето ще каже, ако някой се сети да го попита, ако се събуди, ако…
