P>
	Аз пия горестта на туберози, пия
	небето есенно, измамната ти страст.
	Скръбта на нощи и кръчмарска олелия,
	на строфи стенещи тъгата пия аз.

	Изчадия с талант — в ръцете с пълни чаши.
	Зарад парчето хляб не влизаме в борби.
	Тревожи нощен вой наздравиците наши,
	които и не ще се сбъднат може би.

	Наследственост и смърт все с нас ще се наместят.
	А призори пламти високият листак
	и — мишка — рови из долапа анапестът,
	и Пепеляшка се облича в дрипи пак.

	Целувка детска е стихът, невинна ласка,
	пометен — подът, ни трошица в този дом.
	И Пепеляшка в дни охолни е в каляска,
	а щом е без петак — то може и пешком.

@@	1913–1928
P$
