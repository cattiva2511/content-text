P>
	Отвън — зад стъклата — гъмжи от листа
	и не е небето прибрано от локвите.
	Но край! А какво бе по тия места.
	Сега е друг разговор вече. И толкова.

	Отпърво внезапно бе — яростно, с яд
	нахлу и дърветата бяха подгонени,
	из двора изтъпкан: от сприя — под град
	и пак — от сайванта насам, към балкона ни.

	С дробове разтворени пий свежестта.
	Това, че тополата с пукнати жили е —
	градинският въздух, сифонно свистящ,
	газиран е с нейните сетни усилия.

	Стъклата балконски — бедра и плещи
	на голи плувкини — от хлад изпотени са.
	Премръзнала ягодка скрежно блести.
	И с лед посолени са всички растения.

	И ето че лъч в паяжина искри
	и ляга в копривата, ала до време е
	и скоро от въглена, в храстите скрит,
	ще пламне дъгата и ще се възземе.
P$
