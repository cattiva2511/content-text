P>
	Когато слита в нощ безлунна
	над зданията тежък сън
	и завилнялата фъртуна
	изтръгва глух камбанен звън —

	как страшно му е на сърцето!
	Как вяло иде в тоя час
	през стоновете на небето
	невнятният метален глас!

	Светът е пуст… И в лед — земята.
	Сняг труповете е завял,
	ехтят камбани в мрачината,
	звездите гаснат в здрача бял

	и на пустинното, велико,
	всемирно гробище без свян
	кръжи смъртта с дивашки кикот
	и вее своя сив саван.
P$
