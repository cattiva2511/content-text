P>
	На люлката задряма, отмаляла —
	сред дачен смях. Лазурни небеса.
	Изгря звезда. Ветрец. Изплува бяла
	луна — и всичко стихна начаса.

	В морето — смътни блясъци. Роса
	блещука по стъклото на портала…
	И се събуди тя и с още вяла
	ръка поправи сухата коса.

	Замисли се. Простора заоглежда.
	Взе огледалце с някаква надежда
	и блесна то с метална светлина.

	Да, май белее: първата слана.
	Повдига счупена от горест вежда.
	Студено гледа бледата луна.
P$
