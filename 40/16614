P>
	Аз помня сумрак в каменни портали,
	в средата зрак — червен блестящ атлас
	през царските врати с резби изгряли
	под златостенния иконостас.

	Аз помня купол грубо-засинял:
	там Саваот с простряна длан цареше,
	над скудно-тъмната тълпа изгрял;
	и звезден сонм сред облаци кръжеше.

	Бе вечер, март. Струеше синева
	в прозорчетата, в купола пробити;
	звучаха мъртво древните слова.

	Отблясъци по плочите изтрити.
	И бялата и стряскаща глава
	течеше сред звезди, в мъгла повити.
P$
