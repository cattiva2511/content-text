P>
	Животът — мой брат — днес отново разлян е,
	за всички — априлски разплискал се дъжд,
	но племе гнусливо са хората с ланец
	и жилят вежливо — усойници в ръж.

	По-старите вечно са тях са си прави.
	И смешен, и смешен е твоят резон,
	че в буря очи и лъки са лилави
	под влажен, дъхтящ резеда хоризонт.

	Че пролет Камишинското разписание,
	дордето прелистваш го в свойто купе,
	е по-грандиозно от Светото писание.
	от черно — от бури и прах — канапе.

	Че само щом в мирната винена вечер
	спирачките лавнат край някой кантон,
	от койките скачат: дойдохме ли вече,
	и слънцето гледа ме с жал — докато

	залязва. Потретва звънецът: за жалост
	не е тук — и хуква из глухата шир.
	Под щората — мирис на нощ обгоряла
	и зад стъпалата степта се руши.

	И мигат, и мляскат, но спят нейде сладко,
	спи милата — фата моргана — в нощта,
	дордето сърцето на всяка площадка
	вън зъзне и хлопа: вагонна врата.

@@	1917
P$
