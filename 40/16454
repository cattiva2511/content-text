P>
	Париж на златния телец,
	с дъждец по-тих и от желание
	за мъст. Във въздуха — прашец.
	И гневно цъфнали платани.

	И конски впряг и пляскащ бич
	облива жегата с глазура
	и — грах в решето — се дроби
	в прозоречната амбразура.

	Безгрижно бричките летят.
	Текат нещата злободневни.
	Чак до зори ли е денят?
	И кестени, цъфтящи гневно.

	Заложник техен и длъжник,
	къде ли скри се? Ах, отново
	той — както в книга алхимик —
	из прашни улички се рови.

	Като топола клепоух
	в гъстака взрян е неспокойно
	и, сякаш паяк, цял е слух,
	оплел Париж в заупокойна.

	С безсънни зъркели — в едно
	въртят се като две вретена
	и точат — нишка от коноп —
	историята на вертепа.

	Да се откупи сам от плен
	при строгия лихвар — до края
	ще трябва, цял изпепелен,
	той нишката да размотае.

	Защо на кредит взе Париж
	с тълпите, с борсата проклета,
	полята, селските мери,
	и веселбите под небето.

	За волност тъй лакеят млад,
	за пенсия — чиновник хилав
	бленуват… А ковашки млат —
	юмрукът му пращи от сила.

	Кога, кога, избърсал лоб,
	и вечното кафе развеял,
	ще огради това тегло
	с евангелие от Матея.
P$
