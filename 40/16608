P>
	Шест златозарни мраморни колони,
	безкрайни злачни долини, Ливан
	сред снегове, под сини небосклони.

	Видях аз Нил и Сфинкса-великан,
	видях аз пирамидите… Руини,
	по-силни сте с вида си разтерзан.

	Жълтее камък пепелен и стине
	по гробници, затрити в океан
	от пясъци. Възторг на дни пустинни.

	Патриархално-царствен, изтъкан
	от сурнат сняг сред скалните наклони —
	лежи изпъстрен талес връз Ливан.

	Под тях — лъки, градини благовонни
	и сладостна като планински хлад
	водата малахитова ромони.

	Становище на първия Номад.
	И нека днес царят покой, забрава:
	безсмъртно слънце — портикът огрят

	към свят блажен отново ни отправя!
P$
