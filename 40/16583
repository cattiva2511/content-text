P>
	Печалната бакърена луна
	виси, но всичко тъне в тъмнина.
	Луната топъл зрак в тъмата сее
	и над блатата ален сумрак тлее.
	Как късно е — такава тишина!

	Луната май съвсем ще онемее:
	поникна от самата мрачина
	и — допотопна роза — аленее.

	Звездите гаснат. Светла далнина.
	Вода на хоризонта се сребрее,
	осеяна от лунните петна.
	Печален лик огледала, светлее
	луната в ранната виделина.

	Комар звъни. На тлен и топло вее.
P$
