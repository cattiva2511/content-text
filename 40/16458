P>
	Пак зимата близо е. Някъде
	затънтена местност навлиза
	в калта, неизбродно наплякана
	по воля на свода капризен.

	Ще трепкат над стрехите пушеци.
	Къщята в блата ще се губят.
	Ще седне премръзнал на сушина
	пред огъня жив жизнелюбът.

	Обители строги на севера
	със стрехи от мрак и от киша,
	на вас от столетия древни е
	написано: „Сим победиши!“

	Обичам ви пристани дървени
	в провинция или на село.
	А колкото по е опърпана,
	по-пълна е книгата с прелест.

	С обози, из пътя застигани,
	и с азбуката на нивята
	Русия — вълшебната книга — е
	разтворена все на средата.

	И първата снежна виелица
	ще я пренапише отново,
	по-бяла и от ръкоделие,
	извезано с плазове слово.

	Октомври — в сребристо-орехово,
	помръзлек — олово наляно.
	О, есенен сумрак на Чехов,
	Чайковски или Левитан.
P$
