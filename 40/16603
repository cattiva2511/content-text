P>
	Расте, расте могилната трева,
	зелена, весела и вечно-жива.
	Дъждът веднъж ли плочите измива
	и мъх покри ненужните слова.

	Проплаква вечер совата едва,
	зове душата ми непаметлива
	и склепът рухнал укора не скрива —
	но ти, земя, си в своите права.

	Сред залеза, деня окървавил,
	как облачният Кремъл се въззима!
	Как остри сред степта необозрима
	са мелниците с порив лекокрил!

	Земя, земя! Тъй сладък зов! Април!
	И в загубата щастие ли има?
P$
