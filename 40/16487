P>
	Все още с буря пълен е простора.
	Пак всичко живо диша като в рай.
	Свесла развесва люляк росноморав,
	да всмуче жадно свежестта докрай.

	Как всичко оживяло е. Водата
	в улуците побира се едва,
	но вече просветляват небесата —
	зад черен облак грейва синева.

	Ръката на художника — всесилна —
	от всяко нещо смъква прах и кал.
	Той нов живот сред своята багрилня
	на днешно и на минало е дал.

	И с бурята отива си навеки
	от нашия живот полувекът.
	Светът не е под негова опека,
	на бъдното се дава вече път.

	И не преврати, нито сътресения
	разчистват път за утрешния ден,
	а бури, щедрота и откровения
	на нечий дух, за миг възпламенен.
P$
