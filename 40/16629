P>
	Гледа луната поляните сини,
	храма, превърнат в прозирни руини.
	В мъртво абатство два скелета бледи
	водят без край полунощни беседи.
	Дама и рицар, склонил се над дамата
	(череп озъбен и череп безух);
	— Черната чума затри ни и двамата,
	и затова сме си близки по дух.
	Аз съм, мадам, от десети век. Вие,
	ах, извинете ме, но откъде сте?…
	Тя се озъбва и в отговор вие:
	— Ах, колко млад сте! Та аз съм от шести!…
P$
