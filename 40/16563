P>
	След дните мрачни със среднощна самота
	настават светли дни — за сетно сбогом време;
	над тихите поля денят спокойно дреме
	и дивни размисли навява вечерта.

	Степта мълчи — ни звук, ни някакво движение.
	Прозрачен, въздухът трепти пред моя взор:
	жълтеещият лес от слънце нажежен е,
	пламти — златист пожар в бездънния простор.

	Брезовите листа — безшумни пеперуди,
	сред паяжините оплетени — блестят
	и лекият ветрец ги сепва и ги буди
	и в сухата трева безпомощно валят.

	В пустинното небе, високо над земята
	се носят облаци — воал от светлина.
	И всичко светло е, с мълчание обвято,
	в душата и край теб — покой и тишина.
P$
