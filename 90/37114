P>
	Тук всичко бяга, бързат времената,
	доверието сменя се с измяна,
	светът е цял съставен от промяна
	и нови багри взема тя самата.

	Край нас безспирно нови са нещата,
	различни — сред въртопите от пяна;
	от злото черен спомен ми остана,
	а от доброто — бе ли то? — тъгата.

	С килим зелен полето се покрива —
	там, дето вчера беше заснежено —
	и в мойта песен екне жалба жива.

	Една промяна тук върти вретено,
	а друга вече ужас в мене влива —
	че злото е все тъй непроменено.
P$
