P>
	Като класът на нивата роден
	аз охолно отраснах на полето
	и слънцето ми и до днешен ден
	все още грее и живи сърцето

	И всичко що е слънце ме плени
	во мислите мечтите и делата
	и чезна аз когато засени
	душата мрак и облаци полята

	Кога залезе слънце зад гори —
	зализа сам животът и умира
	а видя ли го да изгрей в зори —
	пак на живота извора извира

	И гледам как то с топлите лучи
	недрата хладни на земята сгрява
	и виждам то пред моите очи
	живота как из нищото създава

	И нему всичко свойта химна пей —
	и вечното в преходността възпява,
	от него в него всичко що живей
	и мре и пак отново възкресява

	И тази химна в небосвода син
	тържествено нагоре се възйема —
	тя и на мене, слънчевия син,
	към небесата погледа подйема.

	От светлина роден за светлина
	и моя дух стреми се в бодрост трезва
	като в морето речната вълна —
	и радостно в недрата му изчезва

	И ако туй е неговата смърт,
	о нека тя по-скоро да се сбъдне —
	и да се слее земний светъл път
	на светлината в пътищата бъдни.
P$
