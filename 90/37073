P>
	Приказвах оня ден със момък друг,
	ала така, че моят да ме види,
	и казах му, когато се обиди,
	защо така му правя все напук:
			— Приятелю, от злото вкуси ти,
			да разбереш и мен какво гнети.

	За малка разпра беше сгоден час —
	приказвах с друг и като смъртник стана,
	в сърцето сякаш му нанесох рана.
	Попита ме и тъй отвърнах аз:
			— Приятелю, от злото вкуси ти,
			да разбереш и мен какво гнети.

	Та там, където с друг пред него бях,
	попита ме защо го изтезавам,
	дали самата аз го осъзнавам.
	А знаете ли как се оправдах:
			— Приятелю, от злото вкуси ти,
			да разбереш и мен какво гнети.
P$
