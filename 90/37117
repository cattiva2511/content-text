P>
	Така съм в участта си неуверен,
	че в жегата от студ цял леденея
	и без причина плача и се смея,
	ловя химери с взор, в живота вперен.

	Усещам само смут несъразмерен,
	гори ме огън, а пък сълзи лея,
	ту се надявам, ту в невяра крея,
	ту съм безумец, ту мъдрец наперен.

	В небето — земен — аз се устремявам,
	в мига хилядолетия побирам,
	но век да събера в час нямам сила.

	Попитат ли защо се изтезавам,
	ще кажа, че не знам, но подозирам —
	защото ви видях, сеньора мила.
P$
