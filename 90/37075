P>
	Стана хубавица
	рано отзарана,
	тръгна да се мие
	със вода чешмяна.
			Весела от обич,
			от любов засмяна

	Тръгна хубавица
	рано отзарана
	да се мие горе
	със вода чешмяна.
			Весела от обич,
			от любов засмяна.

	Мие си косите
	на чешмата горе.
	Ей, че се задава
	нейната изгора.
			Весела от обич,
			от любов засмяна.

	Мие си косите
	горе на чешмата.
	Ето че минава
	милият оттатък.
			Весела от обич,
			от любов засмяна.

	Милият минава
	с обич най-дълбока;
	тъй елен планински
	свърва край потока.
			Весела от обич,
			от любов засмяна.

	Милият минава,
	преизпълнен с обич,
	а елен планински
	при потока свърва.
			Весела от обич,
			от любов засмяна.
P$
