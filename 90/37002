P>
	Три пори минва хорският живот,
	подобно сок на лозовия плод:

	додето броди още той с калта,
	шара го казват — то е младостта:

	макар и мътно да е то на глед,
	и силно е и сладко като мед!

	Когато вече прекипи веднъж,
	сюзме то става — резко като мъж:

	со него се запива на обяд,
	не много, че — да ти (не) стане гад!

	Когато се утае в съдове,
	избистрено — то старост се зове:

	во чашата като рубин то грей —
	и песента на мъдрината пей!
P$
