P>
	Портретът ви е сигурен сигнал,
	че на очите ваши красотата
	недостижима е… Ах, яснотата
	на този лик кой взор би издържал?

	Кой слънцето да нарисува би успял
	или да зърне фар сред мрачината,
	щом облак не засланя светлината?
	Как би могъл, ако не е видял?

	Очи такива, пълни със магия,
	но безответни, с колко радост жива
	художникът съгледал би засмени!

	Какво ли би направил той? Горкия!
	А щом и прелестта ви не заспива,
	как би ги нарисувал съвършени?
P$
