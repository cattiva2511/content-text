P>
	Огрява слънце птиците сънливи
	в сезона, в който вече студ настава,
	дъждът неспирен скърби ми навява
	наместо бодра песен с ритми живи.

	Неща нетрайни, вечно променливи,
	кое сърце на вас се доверява?
	Минава време, ден след ден минава,
	от кораб в буря по-неустойчиви.

	Видях аз мрачини, цветя цъфтяха,
	видях води, съзрях треви зелени,
	за обич всички птици тук ми пяха.

	Немеят сухи вейки, но промени
	ще ги залеят пак със багри нови,
	възкръсва всичко и това ме трови.
P$
