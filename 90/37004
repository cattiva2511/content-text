	[* Срещу текста (задраскан) на това стихотворение Славейков е написал в своя екземпляр на антологията: „“Че няма да си вечно млада" (Т. Линген)" — Това е едно позоваване на преведеното от него и поместено в сбирката му _„Немски поети“_ стихотворение „Добър съвет“ от немската поетеса Текла Линген. Първият и вторият куплети на това стихотворение завършват с рефренния стих: „че няма да си вечно млада“.]

P>
	Не се грижи за онзи свят —
	на тоз си отживей.
	Откъсвай розовия цвят
	докле не увехней!

	Додето още листовце
	той пери и цъфти, —
	додето в твоето сърце
	желание трепти.

	Че за милувка розов цвят
	цъфти и хубавей.
	Не се грижи за онзи свят —
	но тоз си отживей!
P$
