P>
	Аз дадох дан на времето. В замая
	аз преживях години тъмен ред,
	и се стремих напред и все напред —
	и „враг“ и „свой“ не исках да ги зная.

	А сам не вярвах, че ще да изтрая.
	И мислях ази, в пътя си подзет,
	че да изпия мой ще е завет
	потиря на безумството до края.

	И в пориви на обич и омраза,
	ту мене си, ту другите корях
	и стон душа ми неведнаж проряза.

	Осанна! Тъй орисан на беда
	и себе си, през другите познах —
	и другите — чрез своята вражда!
P$
