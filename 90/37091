P>
	Всяко нещо, случка всяка —
	по реда си чака.
	Мойто мнение ще кажа
	ей сега, госпожо.
	Има време за почивка,
	време за растеж,
	но и възраст има,
	нещо в джоб да посбереш,
	да се оядеш,
	да натрупаш придобивки,
	ако можеш.

	Пък да мреш ли ти е време?
	После ще се каеш,
	та да идеш в рая.
	Никой няма да те вземе —
	ще си бреме,
	ала не и с външност
	като тая.
	Ами златото защо е,
	камъните скъпоценни,
	пъстрите брокати?
	А коприната изящна?
	Ако искаш, вяра хващай,
	с тях души удостоени
	са благати.

	Гледай тази огърлица,
	от седеф и чисто злато,
	тя е цяла.
	Ставаш ти за годеница,
	гълъбице,
	погледни се в огледало,
	грееш цяла,
	мигар съм лъжлива птица?
	Тези обеци красиви
	на ушенцата сложи
	отдолу.
	Знай, че хората грижливи
	са и предпазливи.
	И признавам без лъжи,
	че отивам си доволен.
P$
