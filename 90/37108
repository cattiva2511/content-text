P>
E>
#	по мото, което му изпрати дона Франсишка де Арагау:

	„Мъки, защо сте, защо ли?“
E$

	Толкова черни неволи
	аз съм до днес преживял —
	няма в сърцето ми жал,
	ала се питам защо ли
	бял свят все пак съм видял.
	Щом се съгледам, надвиснал
	над безнадеждни юдоли,
	стрелва ме страшната мисъл,
	че съм за мъки орисан.
	„Мъки, защо сте, защо ли?“

	Ах, какво търсите в мен,
	мъки — че зъл съм, безпътник,
	та съм от всичко лишен?
	Може би — сетния ден?
	Жив, аз отдавна съм смъртник.
	Но ако вече сте тук,
	яхнали черни неволи.
	Аз, който страдах без звук,
	няма да вдигна юмрук:
	„Мъки, защо сте, защо ли?“

	И ако всичкото зло
	е от Амур разкрасено,
	страх то не буди у мене —
	нищо е мойто тегло,
	с чуждо блаженство сравнено.
	Че във очите прекрасни
	светъл дух тихо се моли;
	само родени в неволи
	кърмят копнежи опасни.
	„Мъки, защо сте, защо ли?“
P$
