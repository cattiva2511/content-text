P>
	Козарчето подрипна и се спре
	навърх скалата. Грабнах аз молива —
	гранитната пропукана скала,
	и лишеи и мъх и хвойна дива…

	И бързам аз, и счувам аз едвам
	цафарата — като че ли да свири
	хи-и бозна де… По стръмните скали
	насам-натам се стадото разтири.

	Там купчина, там две-три, там едно
	над пропастта само застана ере —
	и се прехвърли… друго по-отвъд
	и хепка се нагоре и катери.

	Аз бързам: ту скалата тъмна, ту
	козите, — но, докато тях да схвана,
	козарчето изщукна бозна де —
	пейзажа тъй несвършен си остана!
P$
