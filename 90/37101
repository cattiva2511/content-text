P>
E>
	„Хубавице моя,
	която ми плени очите,
	кажи, защо ми тровиш дните?“
E$

	Все тебе виждам в изнемога.
	Откак премина покрай мен,
	застинах като заслепен,
	очи да склопя аз не мога.
	Владетелка си тяхна строга:
	те правят вече — ето виж —
	това, което наредиш.

	С каква монета отговори,
	ти, в сметките неизкусена —
	съсипваш ме… Душа смутена
	как може с волята да спори?
	Момиче, право се говори,
	че лъже в тебе външността,
	щом в плен си на жестокостта.

	Защо на вярата мъстиш,
	на вяра, в тебе въплътена?
	Ти от душата ми ранена
	я взимаш — да я възвисиш!
	И виж ме ти, девойко, виж,
	или и твоят взор блуждае?
	Последен зов към теб това е…
P$
