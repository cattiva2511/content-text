	[* В. _„Пряпорец“_, 25 август 1910 г. — В оригиналното издание на антологията озаглавено _„Псета“_; в своя екземпляр на антологията Славейков задраскал това заглавие и написал _„Слугинче“_.]

P>
	Среваха се две псета. Рев и лай…
	Подушиха се уж, а кой ги знай

	какво им скивна и се пак среваха…
	И сплашено пред тях изписка плаха

	слугинка — и удари го на бяг.
	И отдалеч, от другий ъгъл чак

	на улицата, спре се да ги гледа:
	и все, макар че рунтавите псета

	одушваха се примирени пак, —
	удари го отново тя на бяг!
P$
