P>
	Не бих се чудила, ако умреш,
	че хубостта ми е прочута, знам,
	за мен е тя от бога дар голям,
	ала за теб е смърт, ще разбереш,
			че не е чудно някой да умре,
			ако прекрасния ми лик съзре.

	Ако умреш, в това аз нямам дял;
	тъй би загинал всеки на света,
	ако съгледа мойта красота.
	Мен господ хубава ме е създал
			и не е чудно някой да умре,
			ако прекрасния ми лик съзре.

	Ако стрелите си Амур жесток
	забие в тебе, знай: не съм ти враг,
	приятелю, и ще ти кажа пак,
	че щом ме е създал красива бог —
			то не е чудно някой да умре,
			ако прекрасния ми лик съзре.

	От бога дар е той и не мисли,
	че твойта участ днес ще ме смили.
P$
