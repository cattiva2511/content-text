P>
E>
#	по тази стара песен:

	Ненагледна моя,
	кога ще те видя?
E$

	__Строфи__
	Времето суетно
	и животът-грижа
	не за мен се нижат
	ден след ден — несетно.
	Дните бързолетно
	бягат, но не иде
	ден, за да те видя.

	Но дали изглежда
	жертва без остатък
	за живот тъй кратък
	дългата надежда?
	И ако извежда
	към блаженство — ида
	в ада да те видя.

	Сладостна печал,
	аз те проумявам,
	не се защищавам,
	Амур е без жал.
	И да падна цял
	в твоя власт — то значи
	двойно да те тача.

	Мъко-незабрава,
	мой залог голям,
	на кого да дам
	истина такава?
	Друг да не решава,
	Мила — нощем, денем
	щеше да си с мене.
P$
