P>
	Грухти свинята-майка и върви,
	върви едвам-едвам и крета,
	подире й дванадесет прасета —
	и блъскат се и тичат: кви-кви-кви!

	Надварят се и гуцат и квичат,
	като геврек опашчета извили…
	и ето две, рилца червени впили
	во циците й, дърпат я, грухтят.

	Кви-кви! Сред пътя, сдърпана, запре
	свинята-майка: в миг я навалиха
	прасетата и в циците й впиха
	рилца. И грухна тя и се простре.

	Грухтят, квичат… И само две се врът
	без цица, врът се други да изтласкат…
	Свинята-майка слуша как те мляскат,
	блажено там излегната сред път.
P$
