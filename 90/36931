	[* _„Мисъл“_, кн. 4, 1902 г. — Последният куплет в _„Мисъл“_:
P>
	… Ранна зора спепели небесата.
	Смачканата под липата трева
		хич и не дигна глава,
	с време макар да я ръсна липата.
P$
	]
P>
	Глуха е нощ. Като призрак възправен,
	в мрака Балкана настръхнал тъмней.
		Върше липата люлей, —
	а сянката счува се шепот сподавен.

	„Още докле се зорница възйеме,
	още докле се засилят мъгли!“
		— Чуваш ли, трети петли!
	Мило, за ходене вече е време.

	Гаснат звездите, бледнее небето,
	гледат как върше отсичат гори!
		Мило, зора ще зори —
	все ли е още несито сърцето? —

	„В обич сърцето не знае насита:
	знай ли, тежко му, — на обич е край…
		Чаша отново подай —
	жадът е двоен от чаша изпита.“

	Думи пресъхнаха, шепот престана;
	гръд на гърди и уста на уста.
		Глъхнат въздишки в нощта…
	В мрака настръхнал тъмнее Балкана.

	… Ранна зора спепели небесата.
	Галени думи, дочути в нощта,
		тихом ги с тъмни листа
	шепне на росното утро липата.
P$
