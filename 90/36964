	[* Необичайно в тогавашната българска поезия е, че в това стихотворение в трисричната стъпка са изпуснати — по определена система — отделни срички по подражание на ритъма на древногръцката поезия, в чийто стих се съчетават различни стъпки; пак по древногръцкия пример стиховете са групирани в строфи, без да са римувани. И тук, както в следните две стихотворения, _„Воля за живот“_ и _„Истина“_, последният стих на всяка строфа е с друг ритъм и е по-кратък от другите стихове; такъв стих, наречен Адониев, съставен най-често от дактил и хорей, се среща първо у Сафо и други древногръцки поети; от римските поети често си служи с него Хораций.]

P>
	Слава, во пътя на славата който
	води со свойта съдба и съдбите
	на милиони; който е гордост
	на тез, що след него вървят.

	Слава, когото не думите славят —
	слави го видимо дело и сила,
	слави го подвиг, който чело му
	венчае с лавров венец.

	Слава, на който е себе обикнал —
	чрез обичта на ония в живота,
	дето не ги е сам той унизил,
	че той да се пръв възвиси!

	Той ще да мине от днеска во утре.
	Трона му времето няма да гътне,
	тронът на почва твърда поставен,
	с достоинство царско държан!
P$
