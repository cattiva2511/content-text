	[* Името Дойчин от народните песни е използувано от Славейков и в други негови творби. Вж. _„Ранен Дойчин“_, за пръв път (от ръкописа) в _„Избрани съчинения“_ от Пенчо Славейков под редакцията на Мара Белчева, 1923 г. — Указание за това, че Славейков рисува не само съвременния си селски бит, а и тоя отпреди векове, е позоваването в това стихотворение на старинни термини: „Пиле соколово“ (соколите, с които някога богатите хора са ходили на лов), „Стрелата претрошена“ и пр.]

P>
	Три дни струва млад Дойчин гостува,
	и помисли за дома юнака.
	Ей на трема сбогом той се зема —
	враня коня го на порти чака.

	Сам стопанин, бащин стар акранин,
	чак до порта госта си изпраща,
	и го кани все пак да остане —
	и към първа сина се обръща:

	„Чедо драго, ти бащино благо,
	мил гостенин дома заминува, —
	дар ти дай му или обещай му,
	дано още при нас погостува!“

	— Да остане! И нека си хване
	ей кусото пиле соколово;
	да го земе, негли пък то с време
	ще го бъде за лова отново!

	„Теб е реда, — а ти второ чедо,
	чест стори пък с нещо ти на госта!“
	— Ей стрелата претрошена в къта:
	дар от мене и туй му е доста.

	Нека чака по-добър от кака —
	той все нея гледаше през тез три дни… —
	„А ти, дъще, и ти ли на същи
	ум си спроти гостенина свидни?“

	— Дъщеря ти зарад госта млади
	дала що би всяка мома дала:
	думи сладки за скори повратки —
	и цалувка за къса раздяла!

	„Много здраве! Ратай коня справи…
	С таквиз дари гост се не оставя:
	синовете скъпят даровете —
	дъщерята с зедето ги дава!“
P$
