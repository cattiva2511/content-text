P>
	Получих драгоценния ти дар —
	творбите ти, от музи вдъхновени,
	на Силвия са, вярвам, посветени.
	Но Луцифер ме плаши и Икар.

	А мойте, щом ги свърша — както звяр
	облизва с нежност рожби изродени, —
	суетни стихове несъвършени,
	кому да ги предложа после с жар?

	Че лакомото време всичко смила
	и кой ще каже — думата ли свежа
	или умението почит заслужава?

	В свети` неща подирил съм закрила,
	ала и аз самият съм невежа
	и лудост е това — не мисъл здрава.*
	[* Сонетът е отговор на сонет от приятеля на поета Педру де Андраде Каминя.]
P$
