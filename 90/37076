P>
	Милият ми е угрижен,
	от любов по мен гори,
	сякаш е елен, улучен
	нейде в кралските гори.

	Милият ми е угрижен,
	майко, болен е от страст,
	сякаш е елен, пронизан
	в царски лов до някой храст.

	И така бил той съсипан,
	че не вижда милост в мен,
	та в морето най-дълбоко
	щял да скочи някой ден.

	— Ей, внимавай, дъще моя,
	стари хитрини са те;
	на несретник се преструва,
	докато те уплете.

	Да, внимавай, дъще моя,
	знам го аз, не съм дете:
	на нещастник се преструва,
	докато те уплете.
P$
