P>
E>
	Рицарю, лъжец притворен,
	перла си фалшива:
	че убивам те, говориш,
	а ти мен убиваш.
E$

	__Строфи__

	Модно е това изкуство —
	да измамваш доверчиви
	със набожности лъжливи,
	скриващи изтляло чувство.
	Аз, злосторнико, те любя
	и едва съм жива.
	Казваш, че ще те погубя,
	а ти мен убиваш.

	Хайде, кой сега от нас
	до смъртта е близо?
	Ти си правият, излиза,
	а изкупвам мъки аз.
	И пред истината свята
	пак лъжа съшиваш,
	че погубвам ти душата,
	а ти мен убиваш.
P$
