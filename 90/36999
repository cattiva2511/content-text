P>
	Днес са постни, утре благи дни —
	празник е на дните по средата!
	Ти на тоя празник отдъхни
	с чаша руйно вино во ръката.

	И на тоя празник си спомни
	за онез, що нявга са живели —
	с подвига на земните си дни
	на живота чашата долели.

	Тая чаша днес ти подигни
	в тяхна чест и тяхно свято име:
	пример дали нам — и наште дни
	с наша воля как да осветиме.

	Мъченика свят си ти спомни,
	и за подвиг волята му свята:
	затова е ден отбран от дни,
	празник ден — на дните по средата.
P$
