P>
	Любимият ми стори тежко зло
	и въпреки че скръб ме връхлетя,
	реших аз, дружки, пак да му простя.
	Отидох днес, ала му рекох зло:
			„Дойдох, за да ти кажа, че простих,
			но с нашата любов се разделих.“

	Простих му аз, но не че съм добра
	и не за да го видя просветлен.
	Та щом очи повдигна той към мен,
	изрекох аз: „Изменнико, разбра:
			дойдох, за да ти кажа, че простих,
			но с нашата любов се разделих.“

	Измамна беше прошката ми, знам,
	защото свърши нашата любов,
	но той да се покае е готов,
	та казах аз: „Проклетник си голям,
			дойдох, за да ти кажа, че простих,
			но с нашата любов се разделих.“
P$
