P>
E>
#	по това мото:

	На коя ли нива
	любовта вирее,
	че да я посея?
E$

	__Строфи__
	От Амур подмамен
	земеделец бях
	и любов посях,
	но събрах измами.
	Ето, младостта ми
	мина, невидяла
	жито във чувала.

	Но видях в полята
	храстите бодливи,
	на око красиви,
	груби — за ръката;
	без пастир овцата
	щом пасе в гъстака,
	става здрава, яка.

	Трудих се без жал,
	губих свойто време,
	хвърлях златно семе,
	а събрах печал.
	Не, не съм видял
	обич дълговечна
	без печал сърдечна.
P$
