P>
	Край мене всичко, виждам, се мени —
	менят се неизменните неща,
	менят се хората със възрастта
	и стават сякаш други някой ден;
	сърцето си единствен не мени
	любимият ми, все тъй влюбен в мен.

	Макар и с труд, откъсва се сърце
	от дом и близки, щом го позоват,
	откъсва се човек от роден кът,
	разделя се дори с имот дарен;
	но не променя своето сърце
	любимият ми, все тъй влюбен в мен.

	Видях как всяко нещо се мени:
	менят се светове и времена,
	човекът — във добро или в злина,
	менят се ветровете всеки ден;
	сърцето си единствен не мени
	любимият ми, все тъй влюбен в мен.
P$
