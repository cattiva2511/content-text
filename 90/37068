P>
	Няма го, няма моя мил още,
	а мина срокът уречен снощи.
			Мамо, ще умра от любов!

	Няма го, няма моя наречен,
	а мина вече срокът уречен.
			Мамо, ще умра от любов!

	А мина срокът последен вече.
	Защо, проклетник, с клетва се врече?
			Мамо, ще умра от любов!

	А мина срокът, зора просветва.
	Защо, проклетник, погази клетва?
			Мамо, ще умра от любов!

	Защо, проклетник, така измами?
	Тая измама най дотежа ми.
			Мамо, ще умра от любов!

	Защото, клетник, клетва забрави,
	в душа ми, мамо, пепел остави.
			Мамо, ще умра от любов!
P$
