P>
	Церове всякакви, например тия
	срещу кутсузлук, против несполука,
	тук се продават, на тази сергия,
	с мъдри съвети, с веща поука.
	Има, и то на цена невисока:
	обич и разум — бакалска стока;
	правда и истина — едно си знаят,
	поп и калугер — едно си баят:
	промисъл имало, и то дълбока.

	И страх от бога ще се намери,
	вече изгубен вред по земята.
	Има ключета от райски двери
	с тънки верижки, цели в позлата.
	Ей по стените
	и броеници, та ред по ред
	да се изнизват дни занапред
	в светски забави; ще преброите
	и онова, което няма чет.

	Хората пътни, всесилни боже,
	с всеки ден все по-малко стават,
	та имай грижа, стига да може,
	за ангела, що ме придружава,
	защото аз се, боже, страхувам,
	че туй тържище е на глупците,
	а опитните и хитреците
	при сатаната всичко купуват,
	рогатият е техен учител.
P$
