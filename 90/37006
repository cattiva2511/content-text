	[* „Денница“, кн. 3, 1890 г. — Идеята е взета от стихотворението на немския поет Теодор Щорм, което по-късно П. Славейков превежда (в сп. _„Мисъл“_, кн. 9, 1902 г.) _„Книгата на живота“_. Ритъмът и размерът на двете стихотворения са еднакви; схождат се и отделни изрази — превръщането страниците на живота и пр. Навярно това голямо подобие е накарало Славейков да изостави _„Книга на битието“_ при подготвянето на второто издание на антологията.]

P>
	О, дивна книго, с трепет таен
	превръщам твоите страници,
	и образи, и мисли върволици
	вървят пред погледа ми смаен.

	Дочитам те и с трепет и тревога —
	и те зачитам пак отново,
	во всякой ред и всяко слово
	и чувствувам и виждам бога:

	ту кротостта на волята му строга,
	ту злобата на обич безконечна —
	и в неразбранщината вечна
	следя как губи образ той на бога.
P$
