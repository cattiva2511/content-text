	[* От своята маса през прозореца към улицата в тогавашното кафене _„България“_ (на ъгъла на ул. Левски и Аксаков) Славейков вижда, а понякога и посещава отсрещния „бюфет“ — барачка с маси пред нея, в североизточния ъгъл на Градската градина; в малка София тогава е било възможно и това, с което свършва стихотворението — квачка и пилета да ровят пред тоя „бюфет“.]

P>
	За да посрещне подир пладне гости,
	сметът от свойте пътечки прибрала,
	градината под сливовите сенки
	е масите си чистичко постлала.

	Но рано е. Не иде още никой.
	И келнера, и той в премени нови,
	облегнат дреме на буфета. Квачка
	пред прага кътка пилците и рови.
P$
