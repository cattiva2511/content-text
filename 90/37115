P>
	Напусна рано ти, душа любезна,
	живота, с мъка все несподелена;
	почивай горе ти успокоена,
	аз ще живея тук сред мрачна бездна.

	В селенията вишни ти възлезна
	и ако там си с памет сподобена,
	недей забравя любовта блажена,
	която — чиста — в мене не изчезна.

	Ако съзреш, че нещо се равнява
	на болката, която ме рани
	и все така без милост ме сразява,

	моли се богу, който те плени
	и рано те от мен отдалечава,
	по-скоро моя взор да засени.
P$
