	[* _Ай-Гидик. „Български преглед“_, кн. 1, 1894 г. — Ай Гидик, връх в югозападна Рила, 2633 м.]

P>
	Залезе слънце, бързо мрак покри
	и върхове и тихнали долини.
	На Ай-Гидик, там в небесата сини,
	челото още в блясък все гори.

	Гори и грей. Но слънчеви зари
	не са това. На снежните вършини
	последния вечерен отгрев гине
	и гасне. Вече слънцето се скри.

	Понякога во пламът на очите
	така горят, все непрегрели ощ,
	на миналото щастие зарите —

	и неговият отгрев гасне бавно:
	макар че е в сърцето вече нощ,
	и слънцето залязло е отдавно!
P$
