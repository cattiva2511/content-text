	[* _„Юбилеен сборник по случай 50-годишнината на българската журналистика“_, 1894 г. със заглавие „Те“ и с обозначение на местонаписването — Липиска. — Написано с оглед на съдържанието на сборника, посветен в значителна част на дейците, заслужили за просветата на българския народ — Кирил и Методий, Климент, борците за черковна свобода и пр. Широко разпространена е в онова време темата за противоположността на някогашните борби за просвета и свобода и настаналото „мъртвило“, като израз на недоволството на писателите от обуржоазяването на живота, стремежа да се притъпят идеалите.
P>
	В първоначалния текст — по-важна разлика: втора строфа, 5 и 6 стих —
P>
	Благи думи леем из уста
	и душим гласът на съвестта.
P$
	]

	Те почиват в хладний гроб зарити.
	О, те бяха от нас по-честити —
	в дни на смърт еднички живи бяха,
		и държаха
	факела пламтящи на свеста.
	Техний спомен слави младежта.

	Ще ли падне съща чест на нази?
	Нашта памет ще ли се запази
	в бъдащето?… Ние уж живеем —
		пием, пеем!
	Мъртво сърце в живи гърди бий!
	За какво ли сме в живота ний?

	Ние носим в себе си мъртвило;
	наший дух не факел е — кандило,
	не пламти, а немощно мъждее,
		път ни грее —
	през живота пътя на смъртта…
	С нас за нас умре ще паметта!
P$
