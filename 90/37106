	[* Това е една от малкото творби на Камоинш, писана на испански език.]
P>
E>
#	по това мото:

	Искам да отида,
	мамо, на гемия,
	за да съм морячка
	с моя гемиджия.
E$

	__Строфи__
	Ти недей се стряска,
	че ще ида там;
	не съм крива, знам,
	щом Амур ме тласка
	С палава закачка
	ме Амур подхвана,
	на моряк морячка
	искам аз да стана.

	Той е с мощ позната
	ала не, нали,
	че да раздели
	тялото с душата.
	Ах, ще полудея,
	ако не отида,
	щом моряк той ще е,
	с него аз ще ида.

	Този бог-момче
	е тиран суров —
	за една любов
	крал ще отрече
	и така той, значи,
	хвана ме в капана —
	на едно моряче
	дружка аз да стана.

	Хей, вълни пенливи,
	в път да сте видели
	в морските предели
	друга тъй красива?
	Щом ми е присъда
	от Амур с колчана —
	с него ще остана,
	дружка ще му бъда.
P$
