P>
	Обичам туй, което обещава,
	на бъдаще което е залог,
	за да твърди, което отрицава
	и дявола почита в своя бог.

	Обичам туй, което се отрича,
	во семето творящия се злак,
	отречено, което се обрича,
	обречено, що се отрича пак.

	Обичам туй, което е предтеча
	на себе си, и път само си грей;
	уста, реч още дето не изрече,
	усмивка, дето още се не смей.

	Обичам туй, което е в зорите:
	на тъмна нощ купнежа за денят;
	на плодът сока, който зад корите
	зрей — неизлъгал никому вкусът.

	Обичам туй, което се намира
	на подвига на път и кръстопът,
	и свойта цел не в онова намира,
	което други своя цел зовът.

	Обичам туй, което во живота
	само твори се за живота свой —
	за да не викне нивга от Голгота:
	„Защо си ме оставил, боже мой!“
P$
