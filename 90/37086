P>
	Приятеля ви тъжен, съкрушен
	видях, девойко, мъничко поспрях,
	за да го питам, и така узнах
	това, което сподели пред мен:
	любимата жена откак видял
	да го напуска, скръб и люта жал
	сърцето му терзаят всеки ден.

	Така бе тъжен, като го видях —
	едва ли някой би се усъмнил.
	Попитах го защо е тъй унил,
	но нищичко от него не узнах:
	откакто е с Елвира разделен,
	додето я не зърне някой ден,
	насладата за него ще е грях.

	От мъката му чак ми стана жал
	и затова попитах тихо аз
	какво го мъчи, той пак с тъжен глас
	повтори туй, което бях узнал:
	откакто се с Елвира разделил,
	в сърцето му трън сякаш се забил
	и този хубав свят му отмилял.

	Ала ще се разсее този мрак,
	щом види, че Елвира иде пак.
P$
