P>
	Ела, сестрице, ела днес ти с мен
	край езерото, където видях пременен
			на лов за птици моя приятел.

	Ела, сестрице, на отдих за час
	край езерото, където съгледах аз
			на лов за птици моя приятел.

	Край езерото видях го така:
	понесъл лък в свойта силна ръка
			на лов за птици моя приятел.

	Край езерото съгледах го там
	в птиците с лък как прицелва се сам,
			на лов за птици моя приятел.

	Убива той птици в леса полудив,
	но към певците е все милостив,
			на лов за птици моя приятел.

	Убива той птици, тъй както преди,
	ала певците нарочно щади,
			на лов за птици моя приятел.
P$
