P>
	Години седем Яков бе в робия —
	пастир на Лабан стария се врече,
	но в щерка му Рахил бе влюбен вече
	и да му стане тя жена склони я.

	Утеха в тази страшна самотия
	му беше да я зърва отдалече,
	ала баща й в подлост се увлече,
	вместо Рахил без срам му даде Лия.

	Тогава чак пастирът забеляза,
	че над труда му оня се глумеше,
	а той не заслужаваше измама.

	И пак ратай му стана, ала каза:
	„И още бих работил, да не беше
	тъй къс животът за любов голяма!“
P$
