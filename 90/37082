P>
	Красавица свила самичка източва
	и с глас мелодичен и сладък започва
			песни любовни.

	На стана красавица нишките вдява
	и с глас мелодичен и сладък напява
			песни любовни.

	— За бога, девойко, изглежда, линееш
	от мъка сърдечна, щом тъй сладко пееш
			песни любовни.

	За бога, девойко, ти в мъка изтляваш
	от жажда сърдечна, щом все си напяваш
			песни любовни.

	— Яла си ти лешояд, та познаваш.*
	[* Този странен на пръв поглед стих е свързан с птицегаданието, известно още в класическата елинска древност и разпространено и в средновековна Португалия. Очевидно се е считало, че вкусилият месо от лешояд получава ясновидски дар.]
P$
