	[* Епитафия — кратък стихотворен жанр, често с иронична мисъл, написан под формата на надгробен надпис — като обаче обикновено се имат пред вид живи хора (Смирненски си служи с тоя жанр, за да изобличава реакционни политически дейци). С такъв мотив (за ролята на поета), с използуване на подобен стих, близък до древногръцки образци, е и Славейковата _„Автобиография“_ в _„Епически песни“_, книга първа (1896 г.) — като там за поета е казано, че върви „по световния път“ „не с лира в ръка, а с тояга“; в _„Епитафия“_ обществената тенденция е заменена с нравствена в духа на индивидуализма.]

P>
	Спри. Поклони се пред тихия гроб на певеца,
	и почети паметта му с молитва: „Твореца
	мир на душа да даде на тогова, за слава
	ваша и негова, който приживе възпява
	мъжката храброст — но храброст на живото слово,
	не на юмрука — учител на истина нова:
	храбър е, който преди да се с другите бие,
	с мечът на своята воля сам себе надвие.“
P$
