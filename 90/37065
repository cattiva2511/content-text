P>
	Любимия ми, дружке, не желая
	ни да се мъчи, ни да е блажен,
	а само искам да е влюбен в мен,
	та да го водя, както аз си зная:
			не ща го здрав, не искам да умре,
			не го отчайвам — да не ме презре.

	Ако съм мила, ще се убеди,
	че е с голямата любов дарен
	и току-виж, изтърсил някой ден,
	че ме обича, та не ми вреди:
			не ща го здрав, не искам да умре,
			не го отчайвам — да не ме презре.

	Ако, не дай си боже, някой ден
	помисли си, че мразя го момчето,
	от мъка — виж — увиснал на въжето,
	та да ми бъде всеки риск спестен,
			не ща го здрав, не искам да умре,
			не го отчайвам — да не ме презре.

	И току-виж, животът отлетял —
	между наслади и любовна жал.
P$
