P>
#	1
P>
	Не е безгрешен бог дори:
	светът не той ли сътвори?
P$
#	2
P>
	Шест деня сила божия сломиха —
	а хиледите не я подновиха.
P$
#	3
P>
	По пътя на сърцето през живота —
	най-лесно се излязва на Голгота.
P$
#	4
P>
	Кръста святост никому не дава —
	мъченика кръста осветява.
P$
#	5
P>
	Земята е била от памтивека
	едничкият приятел на човека.
P$
#	6
P>
	Света гора — все грешни чернокапи,
	Света гора — където чер пот капи.
P$
#	7
P>
	Не сиромах е който тъй изглежда,
	а онзи, който живей без надежда.
P$
#	8
P>
	Който има твърда воля, твърдо на нозе стои;
	който е живота видял, от смъртта не се бои.
P$
#	9
P>
	Памет силна — воля твърде слаба.
	Много знае — малко както тряба!
P$
#	10
P>
	Пречка е на себе си глупеца,
	пречка е на другите мъдреца.
P$
#	11
P>
	Мъдростта и глупостта —
	два сиамски братя на света.
P$
#	12
P>
	Намери щеш во всяко село
	гроб Христов —
	тамо дето е предела
	между стар живот и нов.
P$
#	13
P>
	Правдата баща е на порока,
	а лъжата майка на пророка:
	истини еднички проумени
	от ония, що са в тях родени.
P$
#	14
P>
	Мъдрий полека издиря
	правият истински път:
	бързо по него вървят
	глупавите — отподиря!
P$
#	15
P>
	Тоз, който се оплаква —
	от други помощ той очаква:
	за пропаст си подлага
	тоз, който му помага.
P$
#	16
P>
	За да изкажеш истина, не стига
	да си разтвориш сал устата:
	през тях тя няма да изскочи —
	ако я нямаш во душата.
P$
#	17
P>
	Тоз, който има нещо да говори,
	той по-напред се учи да мълчи:
	така в нощта и слънцето лучи
	събира да изгрее на простори.
P$
#	18
P>
	Дървото ветри не огъват,
	само се то огъва —
	на кръст човека не разпъват,
	човек се сам разпъва.
P$
#	19
P>
	Сълзите са най-скъп божествен дар;
	сълза за себе кой не е пролял,
	за другите не ще пролее, — той
	на тоя свят е звяр роден.
P$
#	20
P>
	Дето има двама —
	опит не е нов —
	има ще измама,
	че има любов.
P$
#	21
P>
	Таз съща буря дъбове вековни
	що кърти и поваля в прах, —
	по целини и угари световни
	разсява семена плодовни:
	но никой ги не вижда тях.
P$
#	22
P>
	Смъртта руши, унищожава,
	смъртта пред нищо се не спира,
	че в нейна е ръка живота;
	но на света най-дивно що е,
	преди смъртта да го досегне —
	унищожава го живота.
P$
#	23
P>
	Тоз, който знае на света,
	че има сал добро и зло —
	и в тез къпони хубостта
	окача на тегло:
	со своя вкус и разум груби,
	той само времето си губи!
P$
#	24
P>
	Не малко нещо аз пролях.
	Нима това ви се зловиди?
	От пълна чаша аз пиях —
	та мене ли ще се посвиди!
	На тоя свят така то бива —
	обилието се пролива.
P$
#	25
P>
	Борец в тъмата зарад светлина,
	— лучите нейни другите огряха!

	Той своя подвиг не съзна,
	— о, доста е, че други го съзнаха.
P$
#	26
P>
	Тъй! С мен е мойта воля,
	с теб твоята да бъде, —
	и нека волята живот осъди!
	И както е било отколя —
	владетел или раб под бреме!
	Но не владетел и раб в също време.
P$
#	27
P>
	Бъди Мойсей — проклинай и люби!
	За боен зов тръбата смел тръби,
	и с тежката на волята секира
	ти волите на другите строши!
	Комуто бог душата възвиши,
	не криволи, ни пътища избира:
	път всякой е за него път желан,
	че води все към Ханаан!
P$
#	28
P>
	„Свещта гори, но не гори да пари —
	гори да свети тя:
	това е любовта!“
	Тъй чух да казва чужденеца стари.

	Да, верни са те, истините стари…
	Но, казва разум нов:
	тежко на таз любов,
	която само свети, а не пари!
P$
#	29
P>
	Носителя на своя правда носи
	и правдата на другите в сърце;
	не словото, а ясното лице
	е отговор на тъмните въпроси;

	понеже знай на себе си цената,
	не се гневи и други не гневи;
	на свойта воля най-напред надви,
	и с туй надви на другите душата.
P$
P$
