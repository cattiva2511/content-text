P>
	Приятелко, в копнеж изгарям
	по моя мил, ти в изнемога
	по твоя мил гориш: не мога
	за него все да разговарям.
			Щом искаш да си побърборим —
			за моя мил да поговорим.

	Но ти ме караш, мили боже,
	все твоя мил да възхвалявам,
	ако ли не — аз няма ставам,
	а всеки ден така не може.
			Щом искаш да си побърборим —
			за моя мил да поговорим.

	Приятелко, не ти ли стига,
	че с теб говоря и защо ли
	повтаряш своите неволи;
	мен ако питаш — не жали го.
			Щом искаш да си побърборим —
			за моя мил да поговорим.

	Изглежда, грижата ти днес е
	все някой твоя мил да хвали,
	приятелко, но не разбра ли,
	че аз не мога го понесе.
			Щом искаш да си побърборим —
			за моя мил да поговорим.
P$
