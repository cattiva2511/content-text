P>
	Прохладният въздъх на планините
	и сянката на кестените стари,
	напевът на потоци и на бари,
	а в тях съсъдът на скръбта разбит е.

	Прегракналият ропот на вълните,
	залязващото слънце зад върхари;
	звънът на закъснели хлопатари,
	на облаците пламнали главните.

	Но всичко — на природата благата,
	които тя тъй щедро ни предлага,
	не виждам ли те, само ме измъчва.

	Без теб, без теб сърцето ми се стяга,
	без тебе всичко само скръб излъчва —
	сред много радост много е тъгата.
P$
