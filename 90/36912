	[* _Молитва. „Денница“_, кн. 6, 1890 г., със заглавие _„Напразно!“_]

P>
	О, господи, към мен ръка простри
	и укроти духът ми безпокоен;
	за тебе искам аз да съм достоен,
	служителя си, господи, призри.

	Ти вяра пак в душата ми вдъхни,
	душа в тревоги земни уморена, —
	в минутното за вечното родена,
	ти пътя й към него проясни.

	В душата ми е демон нокти впил,
	зъл демон на съмнение упорно,
	и истината в нея угасил

	со своето дихание тлетворно…
	Пални отново в нея твоя плам —
	на истина да стане тя пак храм.
P$
