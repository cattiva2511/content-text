P>
	В терзания жестоки, в болка дива,
	в страдание, от нищо несмекчено,
	смъртта си аз зова, но тя надменно
	над моите молитви се присмива.

	Да виждаш как развръзката щастлива
	изплъзва ти се пак — и неотменно
	скръбта държи в клещи сърцето тленно, —
	би казал, че светът е лудост жива!

	Виновни са единствено очите,
	но моите — на север и на юг
	съзират призраци в далечините.

	Видения, макар и да сте тук,
	не сте същински, щом не си личите,
	и само аз ви виждам — никой друг!
P$
