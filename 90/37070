P>
	Приятелю, чудесно зная,
	че бе голяма любовта ти,
	че господ-бог ни я изпрати
	и много дълго тя изтрая,
	ала сега ще ти призная:
			тя отлетя.

	Ах, нашата любов без мяра!
	Как с тебе вярвахме и двама,
	че друга като нея няма,
	освен на Бланшфльор и Флоара,
	но модата труверска стара —
			тя отлетя.

	Като в душевна слепотия
	говорех с тебе непрестанно
	за любовта ни постоянно
	и лудостта не помрачи я,
	но чувството, Жуан Гарсия,
			то отлетя.

	Да, цялата ни лудост плитка,
			тя отлетя.

	Отиде медената питка,
			отиде тя.
P$
