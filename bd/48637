	Някога Британските острови били населявани от келтски племена. Те смятали, че в горите, реките и езерата живеят приказни божества, способни да творят чудеса. В приказната им сила вярвали не само децата, но и възрастните, които, за да се забавляват, съчинявали удивителни истории за тях.
	Минали векове, келтите изчезнали, а тези прекрасни истории останали живи. С времето те се превърнали във вълшебни приказки за елфи и джуджета, за феи и магьосници и за животни, които говорят на човешки език.
	Необикновената повест на Джонатан Суифт. „Пътешествията на Гъливер“ е отпечатана за пръв път през 1726 година.
	Всъщност тя е написана за възрастни, но приключенията на Гъливер сред великаните и лилипутите се оказали толкова увлекателни, че се харесали и на децата.
	Старинната приказка за свирача от Хамелн е известна в редица западноевропейски страни и мнозина писатели са я използвали в своето творчество. Така през 1842 година английският поет Робърт Браунинг я пресъздава в стихотворението си „Ловецът на плъхове“, което сме преразказали в тази книга.
