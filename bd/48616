	Братя Вилхелм и Яков Грим са родени в Германия: Яков — през 1785 година, а Вилхелм — през 1786 година. Техният сборник с приказки бил издаден за пръв път през 1812 година, но оттогава двамата непрекъснато го допълвали с нови и нови сюжети, така че последният му вариант съдържал над 200 приказки.
	Всички тези сюжети не са измислени от Братя Грим. Това са народни приказки, които са се предавали от поколение на поколение в немските градове и села. Записани и преработени от талантливите писатели, днес те са преведени на почти всички езици и се четат от милиони деца по света. Най-популярни са „Трите прасенца“, „Снежанка и седемте джуджета“, „Златната рибка“.
	Някои от героите на Братя Грим се срещат и при други разказвачи на приказки. Има такива истории, които „пътуват“ от държава в държава и много народи ги считат за свои. Учените ги наричат пътуващи мотиви. Такива са „Хензел и Гретел“, „Ловецът на плъхове“ и много други.
	Понякога известните писатели преработват и свързват по свой начин пътуващите мотиви. Така се ражда нова авторска приказка, която на свой ред тръгва да обикаля света.
