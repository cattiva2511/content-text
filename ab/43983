	В село Х. има читалище, което се нарича „Слънце“. Питам председателя:
	— Къде е читалнята?
	— Нямаме.
	— Къде ви е библиотеката?
	— В бръснарницата.
	— Шкафче поне имате ли?
	— Нямаме. Държим книгите заключени в едно сандъче.
	— Да сте давали вечеринки, представления? …
	— Не. Когато си построим помещение.
	— А колко сказки изнесохте през годината?
	— Сказки ли? Че помня ли? Един път говори народният представител, друг път — агрономът и трети път — околийският организатор, ама тогава дойдоха десетина души.
	— Добре, добре. Достатъчно. Сега не остава нищо друго освен да свикаме час по-скоро настоятелството и да вземете веднага решение читалище „Слънце“ да се преименува на заспалище „Слънчево затъмнение“.
