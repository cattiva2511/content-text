P>
	Земя на прилики и на контрасти —
	хем древна, хем съвременна и млада,
	на нежни чувства и на буйни страсти,
	на слънчев зной и пек, и на прохлада;

	Земя на планини и на пустини,
	на чудни плажове сребристобяли,
	на плодородни долини с градини,
	на зайци, кенгурута и коали.

	От всички раси хора си събрала —
	богата сплав от вяри и култури,
	и си до днес геройски устояла
	на социални и природни бури.

	От тази уникална комбинация
	е станала една велика нация!
@@	Сидни, Австралия — 2015 г.
P$
