	— Преди да са ви заклали, искам да ми отговорите на няколко въпроса.
	— Бе-е-е…
	— Освен дето сте бели и черни, други някакви расови различия да има между вас?
	— Бе-е-е…
	— Напоследък се намесиха в брачния ви живот. Навярно сте много доволни от изкуственото осеменяване?
	— Бе-е-е…
	— Но ето, че изникна голям спор между агрономи и ветеринари. Ветеринарите упорито твърдят, че осеменяването е деликатна операция и само те можели да вършат тая работа…
	— Бе-е-е…
	— Това обаче не попада ли под закона за скотоложството?
	— Бе-е-е…
	— Какво вярно има в това, че сте трансформирали производството си и вместо сирене произвеждате маслини?
	— Бе-е-е…
	— Много желая да ми кажете какво мислите напоследък за нас — хората?
	— Бе-е-е…
	— Не ми отговорихте на нито един въпрос. Сигурно възнамерявате да се изкажете в някой таен позив…
	— !?
@@	„Стършел“ — 13 декември 1940
