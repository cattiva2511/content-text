	То ни` може да се обясни, ни` да му се помогне със словото. Ако трябва да напишем изречението: „Куче лае в нощта“, ние изписваме последователно: „Куче“ (подлог), „лае“ (глагол), „в нощта“ (определение).
	Но ако трябва да го нарисуваме, тая последователност отпада. Ние не можем да нарисуваме „куче“, а после да извиваме главата, да отваряме устата и изопваме краката му, за да „лае“. Нито можем после да прибавим „нощта“. Трябва да рисуваме всичко едновременно. Започваме и от нощта, и от лаенето, и от анатомията на кучето. И всичко това е в един единствен миг, в едно определено пространство, каквото в изречението липсва.
@@	октомври 1957
