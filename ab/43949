	В продължение на близо четиридесет години талантливият писател Елия Казан създава своята пространствена сага за живота на Ставрос Топузоглу — Джо Арнес, като според някои негови съвременници на места вмъква и адаптира отделни моменти от собствения си житейски път. Сагата включва четири произведения — „Америка, Америка“, издадена за първи път през 1962 г.; „Анадолецът“ (1982 г.), „Споразумението“ (1967 г.) и „Отвъд Егея“ (1994 г.). Харесани особено много в Холивуд, „Америка, Америка“ и „Споразумението“ послужват за заснемането на великолепни кинематографични творби под същите заглавия. В действителност като хронология в сюжетната линия, „Анадолецът“ следва „Америка, Америка“, макар да излиза две десетилетия по-късно.
	Романите на Елия Казан, познат вече на българския читател от „Споразумението“, „От любов“ и „Убийци“, се отличават със своята своеобразна живост на диалоговите форми, цветистия си език и уникален реализъм, който сякаш омагьосва. Затова те са завладяващо четиво за широк кръг от хора, независимо от възрастта, пола или професионалната им ориентираност.
	Очаквайте цялата четирилогия на Елия Казан, обхващаща невероятния живот и драматичните приключения на Ставрос Топузоглу — Джо Арнес в Америка, която предстои да бъде издадена от ИК „Силви-Арт“.
	Не пропускайте!
	Пожелаваме ви приятно четене с първата от книгите на Елия Казан — „Америка, Америка“!
@	Галин Йорданов
