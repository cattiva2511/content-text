P>
	Сънувах чужд, далечен континент —
	земя, населена с аборигени,
	с дървета вечно свежи и зелени,
	с курортен щат, наречен Куинсленд.

	Видях пустини, буш и планини,
	от цвят и плод градини натежали,
	бомбати, кенгурата и коали,
	стада овце из тучни долини.

	И екзотични птици опознах —
	емута, кукабари, папагали…
	Наслушах се на песни, звън и смях.

	………………………………

	Събудих се. Бе чуден ден навън
	и странна мисъл радост в мен разпали —
	реалност всичко е било… не сън!!!
@@	Сидни, Австралия — 2015 г.
P$
