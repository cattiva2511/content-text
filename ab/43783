	— Добър ден, честита зима!
	— 0, благодаря. Каква неочаквана любезност от човек!
	— А какво общо имате вие със Светослав Минков — Гарвана?
	— Той прилича на мен, но кръвни връзки нямаме.
	— А какво вярно има в баснята за вас, лисицата и парчето сирене?
	— Това се е случило с дядо ми — аз въобще не съм виждал сирене.
	— Как прекарахте затъмняването?
	— 0, то е повсеместно! Така е, щом сте си избрали бухала за символ на светлината…
	— Как върви по вас зимната помощ?
	— Ние сме благодарни на хората — по фронтовете все се намира нещо и за нас.
	— Да ми кажете нещо за народния театър, Камарата, художествените изложби, брака, люб…
	— Моля, моля! Вие всички питате за тези неща, а в същност не се интересувате от тях!
	— Знаете ли новия виц за…
	— Глупак!
	— Можете ли да ми се доверите с нещо по политическото положение?
	— С кого имам честта да разговарям?
	— С един от сътрудниците на „Стършел“. Ние сме решили…
	— Но щом не сте Едгар По, защо ми отнемате времето?…
@@	„Стършел“ — 6 декември 1940
