P>
	Аз още благославям оня ден,
	когато ти сърцето ми привлече.
	Но как, с какво, се питам, отдалече
	събуди древния номад у мен!

	Не бе мълвата за висок стандарт,
	с луксозни лимузини и палати,
	нито земите, на руди богати,
	нито зовът за нов житейски старт.

	Плени ме с уникалния си свят
	хем древен, хем съвременен и млад,
	със екзотични фауна и флора…

	Залюбих твоя начин на живот,
	и плажовете ти с безплатен вход
	и щедрите ти благородни хора…
@@	Сидни, Австралия — 2015 г.
P$
