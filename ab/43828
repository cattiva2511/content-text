	Мирът е доказан! Човекът на културата, духа и прогреса отдавна е установил и изявил своето предпочитание към него.
	Войната е отпаднала от повишеното нравствено съзнание — тя е една грозна и зла дума, която опустошава човека така, както войната унищожава света. Дали я прокламираме с думи, или я водим — престъплението е едно и също.
	Ние желаем мира, произнасяме неговото име, работим в мир и се борим за него. Тия, които искат да ни го отнемат, сами ще се лишат от него и от живот. Защото загубени войни има, загубен мир няма.
