	— Добрутро!
	— Добрутро!
	— Дали ще ви е удобно, госпожо, да ми отговорите на няколко въпроса за нашите читатели?
	— Но, господине, вие сте заели всички мази и изби, а аз няма къде една мишка да си уловя! Вече ми е съвсем невъзможно да ви разбера…
	— Съжалявам, госпожо, и аз не съм в състояние да ви обясня… Необикновено време! Жена ми — и тя нищо не може да разбере…
	— Да не смятате да се установявате тук на постоянно местожителство?
	— Съвсем не. Чакаме сирената да свири отбой. Чухте ли я?
	— За сирени съм слушала и чела в приказките, но не съм чула досега никаква сирена.
	— Да, наистина — те са митологически същества, вълшебни. Те очароват мореплавателите, които се влюбват безпаметно в тях и вършат велики подвизи. Знаете, има цяла литература за тях: истинска поезия…
	— Пардон! Във вашето скривалище има ли мишки?
@@	„Стършел“ — 11 април 1941
