P>
	Родил съм се на българска земя,
	потомък, син съм на народ велик;
	говоря, пея, пиша и чета
	на звучен роден български език.

	В гърдите нося българско сърце
	и е славянска моята душа,
	но също в мен номадска кръв тече —
	към дълъг път духът ми призова.

	Поех с международен нов паспорт,
	и в днешните модерни времена
	достигнах край далечен, непознат

	и се почувствах там щастлив и горд,
	че в необятния космичен свят
	съм жител на планетата Земя!
@@	Сидни, Австралия — 2015 г.
P$
