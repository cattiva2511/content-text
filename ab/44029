P>
	Австралио, земя благословена,
	с полезни изкопаеми богата,
	с природа вечно свежа и зелена,
	със слънце… ти си рая на земята.

	Отвсякъде те мият океани.
	Прочути плажове — стотици мили,
	със пясъци седефени застлани,
	като с гирлянди са те украсили.

	В теб всяка жива твар — животни, хора…
	на суша, във вода или в простора,
	блаженства в твоята утроба света,

	но с уникална фауна и флора,
	не съществува като тебе втора —
	ти сякаш си от друг свят и планета.
@@	Сидни, Австралия — 2015 г.
P$
