P>
	Очи — прозорци мои към света,
	и вие като мен сте уморени.
	Но аз не мога сън да ви даря —
	годините ми веч са преброени.

	Една ли, две ли… десет ли са те,
	бих искал буден да ги изживея.
	Докато бие в тленна гръд сърце,
	да гледам, да се радвам, да милея…

	Задремя ли, край мен припада мрак
	и слънцето угасва мигновено,
	настъпва безнадеждна пустота,

	животът сякаш спира своя бяг,
	изчезва всичко мило, съкровено…
	Не! Дните си не искам да проспя!
@@	Сидни, Австралия — 2012 г.
P$
