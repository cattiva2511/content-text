P>
	Защо ме будиш, гургуличке мила,
	защо не ме остави да поспя?
	Плътта ми в полудрямка се е свила
	и се разтапя в леност и нега.

	Почивка от години аз не зная,
	като подгонен ставам в шест часа,
	работя още и не виждам края —
	едва ли в близко бъдеще ще спра.

	А птичето в усмивка засияло,
	ми заговори с мил човешки глас:
	„Дошло съм рано, да ти кажа аз,

	че вън е ярко слънце заблестяло,
	излез, порадвай се на пролетта!
	За теб последна може да е тя!!!“
@@	Сидни, Австралия — 2011 г.
P$
