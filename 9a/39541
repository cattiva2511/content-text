P>
	Гледам ги — приличат на кристали —
	чисти, без петна и драскотини;
	две лица в невинност засияли —
	радост моя в старите години.

	В детския им свят нечестност няма,
	още са незрели за лъжата,
	чужди са на подлост и измама,
	клеветата им е непозната.

	Но какво ще стане с тях след време
	улицата като ги поеме,
	с кал, с престъпност, с норми извратени?…

	Как ще се опазят от порока,
	за да тръгнат в правата посока
	и останат честни и почтени?!
@@	Сидни, Австралия — 2012 г.
P$
