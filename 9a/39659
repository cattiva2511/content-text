P>
	Все още помня първия студентски ден.
	О, колко бях щастлив от гордост заслепен!
	Събираха ни в института за бригада,
	а там не знаех, че ме чака изненада.

	„Колеги, где е седма група?“ — питах аз.
	И чух съвсем наблизо нечий нежен глас:
	„Насам! Сама съм всъщност… Другите ги няма.
	Елате! — продължи. — Поне ще бъдем двама.“

	Отправих поглед по посока на гласа.
	Сърцето ми подскочи и ми прималя —
	пред мен стоеше дивно, прелестно създание.
	Едва не паднах на земята в безсъзнание.

	…………………………………

	И ето ни — след половин век пак сме двама,
	обвързани до гроба в брак с любов голяма!
@@	Сидни, Австралия — 2013 г.
P$
