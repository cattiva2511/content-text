P>
	Аз исках славна ода да напиша,
	в която да възпея старостта,
	вълненията нейни да опиша,
	възторзи, радости да споделя.

	Потрепна лирата ми… Звук прозвънна,
	като въздишка литна с полъх тих
	и в треска творческа през нощ безсънна
	се нижеха в куплети стих след стих.

	Изливах аз душата си на листа,
	възпявах зрелостта — покой блажен…
	Бе изповед вълнуваща и чиста!

	Но не разбрах, защо така се случи,
	че мимо порива ми вдъхновен,
	елегия накрая се получи!
@@	Сидни, Австралия — 2013 г.
P$
