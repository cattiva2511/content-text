P>
	Дечица „златни“, като птички волни
	висите над лаптопа с часове,
	а все от нещо вий сте недоволни
	и ученето май не ви влече.

	Компютърно грамотни сте родени.
	С играчки електронни и игри
	от люлката сте презадоволени,
	затуй не ги цените може би.

	А в мойто детство, нямате престава,
	ний пишехме на плочка със калем
	и бе голяма радост и забава
	букварчето прилежно да четем.

	Такива бяхме, ученолюбиви,
	и с топката парцалена щастливи!
@@	Сидни, Австралия — 2012 г.
P$
