P>
	Защо не стават вече чудеса?
	Защо да няма трик, магично средство,
	с които сън дълбок като заспя,
	назад да се събудя в мойто детство.

	И първокласник пак да вляза в клас,
	в музей оставил плочката с калема,
	и пред компютъра да седна аз,
	та път към знанието да поема.

	Съвременният технизиран свят
	възможности предлага безгранични —
	„Аз… Буки…“ с лекота ще усвоя

	и, черпейки от опита богат,
	аз бих постигнал висоти космични —
	научни подвизи и чудеса!
@@	Сидни, Австралия — 2012 г.
P$
