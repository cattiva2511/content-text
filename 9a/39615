P>
	Навън е пролет. Слънчев майски ден.
	Два гълъба на покрива отсреща
	се любят с нежно гукане пред мен,
	като любовници на тайна среща.

	Лек бриз разнася пресен аромат —
	разцъфнали са люляците в двора.
	От улицата идва шум познат —
	коли минават, разговарят хора.

	Във вечер звездна музика гърми,
	задевки, смях и танци до зори —
	безгрижно младежта се забавлява…

	А буден аз се мятам лежешком
	в харем със баби в старческия дом
	и безнадеждна скръб ме задушава.
@@	Сидни, Австралия — 2009 г.
P$
