P>
	„Как може да се къпеш всеки ден!“,
	възкликна в спора тя и възмутена
	изнесе цяла лекция пред мен
	за личната телесна хигиена.

	„Животните — тук вече прекали,
	се къпят два-три пъти на година…
	Май трябва да си много мръсен ти —
	не виждам по-съществена причина.“

	Шокиран, обвинявах своя слух —
	погрешно, мислех, я разбрах и чух.
	За съжаление не беше грешка.

	Най-чудно е, че младата жена,
	която бях принуден да търпя,
	бе новодипломирана колежка.
@@	Сидни, Австралия — 2012 г.
P$
