P>
	Приятели от детски дни щастливи,
	във фейсбук неотдавна ви видях
	и се зарадвах, че сте още живи,
	и че един след друг ви разпознах.

	По пътища далечни сме вървели,
	съдбите ни различни са били,
	но важното е, че сме оцелели
	и сме на крак и в късни старини.

	Събития достойни за поеми
	споделяме ту с радост, ту с тъга,
	а примката по-здраво се притяга…

	От личните, човешките проблеми,
	където и да бъдем по света,
	уви, не може никой да избяга!!!
@@	Сидни, Австралия — 2013 г.
P$
