P>
	Колата ми свисти и се тресе
	по равната широка магистрала
	и с мощността на цял табун коне
	се носи като хала побесняла.

	Край нас, строени като за парад,
	застинали дървета, сякаш стражи,
	в луд бяг препускат вихрено назад
	и чезнат в мараня като миражи.

	Тъй спомените — лоши и добри,
	като крайпътни сенки преминават
	и в мозъчните гънки и бразди
	потъват и безследно избледняват.

	И сякаш никога не сме били
	и ние, и житейските ни дни.
@@	Сидни, Австралия — 2013 г.
P$
