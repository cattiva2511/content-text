P>
	Ти ги създаде в лъст по висша воля,
	с моментна сладка тръпка на плътта,
	ала с това не свършва твойта роля,
	не стига да се наречеш баща.

	От майката те сили ще бозаят,
	под нежните й грижи ще растат,
	но и от твърд юмрук ще се нуждаят,
	за да не тръгнат по погрешен път.

	Дългът ти на родител повелява
	да бдиш над тях, да ги напътстваш здраво
	и „хляба“ във ръце да им дадеш…

	Семейни да ги видиш, чак тогава
	ще си отдъхнеш и ще имаш право
	баща със гордост да се наречеш.
@@	Сидни, Австралия — 2012 г.
P$
