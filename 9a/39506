P>
	С пиетет му вдишвам аромата —
	вкусно е горещото кафе.
	И ми е приятно на душата,
	сякаш съм на седмото небе.

	Цял живот, без сметка да си давам,
	аз към него нямах интерес.
	Та се чудя и недоумявам,
	как не съм го оценил до днес.

	То по тялото ми се разстила,
	стига всяка клетка, всеки нерв
	и възвръща мъжката ми сила,
	буди изтощения резерв.

	И започвам своя трудов ден
	с бистър ум, телесно освежен.
@@	Сидни, Австралия — 2011 г.
P$
