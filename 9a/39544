P>
	За щяло и нещяло ги гълчим,
	изискваме да бъдат идеални.
	Забрани им налагаме, режим,
	а те са просто две деца нормални.

	Да, в своя свят невинен, непознат
	и те си имат грижи и тревоги.
	Как искам да надникна в този свят,
	но не да ги упреквам с думи строги.

	До тяхното ниво да се снижа
	с езика им, със шумните игри,
	да сторим дружно пакост, лудория…

	Вълненията им да споделя,
	света да видя с детските очи,
	проблемите им лични да разкрия!
@@	Сидни, Австралия — 2011 г.
P$
