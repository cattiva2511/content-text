P>
	Далеч до хоризонта чак сивее
	обширна разорана целина.
	Грижлив стопанин в нея ще засее
	модерен сорт пшенични семена.

	И слънцето с милувка нежна, блага
	ще стопли плодоносната й гръд.
	Посевите в живителната влага
	ще кълнят, ще раснат и изкласят…

	Не е ли почва щедра, благодатна
	подобно целината необятна
	и мозъкът на малкото дете?!

	Но ако ти навреме не успееш
	зърната на доброто да посееш,
	там бурен и трънак ще израсте.
@@	Сидни, Австралия — 2012 г.
P$
