P>
	Направи ми снимка край софрата
	в този мой тържествен ден рожден,
	ала с трик ми потъмни косата
	и туширай бледия ми тен!

	Снимай ме от няколко посоки,
	с фокус леко замъглен така,
	че да може бръчките дълбоки
	да изчезнат като в мараня!

	Ще застана аз с лицето в сянка,
	скрил зад тъмни очила очи…
	Нека възрастта ми е гатанка —
	баби и моми да заблуди.

	С десетак поне ме подмлади,
	да изглеждам на шейсет и три!
@@	Сидни, Австралия — 2012 г.
P$
