P>
	Защо косата на мъжа опада
	(при най-добрия случай — побелява)?
	Защо душата си остава млада,
	а тялото старее, погрознява?

	Дали живота като е създавал,
	Всевишният е сбъркал правилата?
	Едни, за тялото е съблюдавал,
	а други, по-различни — за душата.

	Ний, всички живи същества сме тленни,
	но е могло, щом стигнем до разцвета
	на младостта, до тук да спре растежа.

	И след години, в старини свещени,
	да предадем житейската „щафета“
	със плът все тъй красива, млада, свежа!…
@@	Сидни, Австралия — 2013 г.
P$
