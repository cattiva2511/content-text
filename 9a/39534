P>
	Видях картина зимна: сняг, фъртуна,
	красиви клонки, лъснали от скреж…
	В душата ми прозвънна жално струна
	и ме облъхна тиха скръб, копнеж.

	Припомних си как в младите години
	на Витоша се качвахме пеша,
	как бродихме по снежните пъртини
	не чувствайки умората, студа.

	И в хижите, с камини отоплени,
	ни черпеха с горещ планински чай;
	Чист въздух дишахме без алергени,
	с отпуснати гърди — блаженство, рай!

	Днес зимата студена не обичам —
	на слънце стари кокали припичам!
@@	Сидни, Австралия — 2012 г.
P$
