P>
	„До полунощ чак будна съм седяла —
	на сутринта пред мен изплака тя. —
	Въртях се, четох… Сетне съм заспала,
	но днес съм с разнебитена глава.“

	Не го съзнаваш ти, че си щастлива —
	събират се шест часа сън, нали?
	А, знаеш ли, че има и такива
	не склопили очите до зори.

	И колко хора, без да подозират,
	в леглото вечен мир, покой намират —
	след тях отеква тих камбанен звън!…

	Отдай на Бога почит и възхвала,
	че колкото и кратко да си спала,
	все пак си се събудила от сън!
@@	Сидни, Австралия — 2012 г.
P$
