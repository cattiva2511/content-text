P>
	То бе случайна среща в утрин ясна —
	приятелство от нея се роди
	и през годините в любов прерасна,
	навеки свърза нашите съдби.

	Житейският ни път не беше лесен,
	но любовта ни даваше криле,
	посрещахме несгоди, спънки с песен,
	един друг се подкрепяхме с ръце.

	Днес, в залеза, все още сме комбина.
	Нощта е близо — лъха леден мраз
	във пълен дом с любов и детски смях…

	Щастлив от този свят ще си замина
	и в своя стих ще кажа гордо аз:
	„Обичах и в ответ обичан бях!“
@@	Сидни, Австралия — 2009 г.
P$
