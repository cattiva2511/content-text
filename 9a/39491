P>
	Облаци сребристи сълзи ронят —
	не от скръб, от радост плачат те;
	с лек ветрец играят и се гонят,
	сякаш скрили слънцето с перде.

	Стъпвам бос по пясъците мокри —
	от кога така не съм вървял!
	Топлият дъждец ме гали, мокри
	и измива моята печал.

	Океанът усмирен притихва,
	дремят уморените вълни
	и небето нежно се усмихва —
	пролет е! Сърцето ми тупти.

	И се чувствам свеж и подмладен,
	за двубой със старостта решен.
@@	Сидни, Австралия — 2011 г.
P$
