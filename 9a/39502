P>
	Сред нощ от жажда се събудих аз —
	отидох в кухнята вода да пия.
	Запалих лампата… О, кобен час!
	Какво заварих там? Вакханалия.

	Хлебарки може би над петдесет
	от някаква мутирала порода,
	нахално се търкаляха навред
	по плотовете, в мивката, на пода…

	Като след пир, на лунна светлина,
	в нестроен ред, охранени и тлъсти,
	едни лежаха, вирнали крака,
	а други друсаха хоро чевръсти…

	Земя, от вечно слънце озарена,
	в теб всяка твар расте благословена.
@@	Сидни, Австралия — 2013 г.
P$
