P>
	След половин век моята съпруга
	блести все още с чар и с красота.
	За нищо на света не бих със друга
	я заменил — една остана тя.

	Незаличими спомени съвместни
	душите ни са свързали в едно
	и няма между нас игри нечестни,
	нито за трети, чужд човек, место.

	Бе любовта ни чиста и прекрасна,
	в другарство, в дружба с времето прерасна,
	живяхме в хармоничен брак — мечта!

	И ако имам друг живот, пак с нея
	така бих искал да го изживея,
	без нито ден, ни миг да променя!
@@	Сидни, Австралия — 2011 г.
P$
