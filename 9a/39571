P>
	Ний бяхме млади, напористи, смели —
	другари бойни по дух и сърце
	и всеки със мечти и с дръзки цели
	по свой път след казармата пое.

	След половин век — старци побеляли,
	ни свърза пак превратната съдба.
	С деца и внуци ти ми се похвали,
	живота си описа до сега:

	Студентство… Кариера — труд упорен.
	С достойнство си работил и творил,
	изпълнил си дълга си отговорен,
	мечти и цели си осъществил.

	Но сякаш твоят разказ вдъхновен
	изцяло се отнасяше… за мен!
@@	Сидни, Австралия — 2013 г.
P$
