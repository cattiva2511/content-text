P>
	Те идват в ума ми кой знай откъде —
	потоци от думи незрими
	и там се подреждат сами в стихове
	с красиви божествени рими.

	Събуждат ме нощем в леглото от сън
	със своя език мелодичен,
	напират и пърхат да литнат навън
	в мечтания свят поетичен.

	Но ако отново ме грабне сънят,
	от опит го знам, че тогава
	те в нищото пак ще избягат назад…

	Аз скачам от творческа треска обзет —
	перото луд танц заиграва
	и скоро на листа се ражда сонет.
@@	Сидни, Австралия — 2011 г.
P$
