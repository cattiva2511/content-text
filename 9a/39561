P>
	Сниши се слънцето… Денят превали.
	Необичайно тихо е у нас.
	„Децата не дойдоха и едва ли
	ще ни споходят днес в по-късен час.

	Да, с тях е лошо, но без тях е скука.
	Омръзна ми с таблета да седя.
	Как пусто е, когато не са тука —
	потискаща е тази самота!“

	На „скуката“ си ти се наслаждавай,
	че може всеки миг да връхлетят —
	дохождали са късно и друг път.

	И, о, тогаз, спокойствие, прощавай!
	Ще има да ми хленчиш след това,
	че те боли от кръвното глава!!!
@@	Сидни, Австралия — 2013 г.
P$
