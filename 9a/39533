P>
	О, колко е красив тоз земен свят!
	Аз цял живот го гледах със възхита,
	наслада пих с неутолима жад,
	но тъй и не успях да се наситя

	на пъстрите му дъхави цветя,
	на планините мощно възвисени,
	на нежните милувки на дъжда,
	на плажовете в лятна жар облени…

	И днес за мен пред близкия ми край
	е красотата лековит балсам,
	но тъжни мисли са ме налетяли,

	че ще загубя този Земен Рай,
	а има ли оттатък друг, не знам.
	Бих искал да е тъй… Ала едва ли!
@@	Сидни, Австралия — 2012 г.
P$
