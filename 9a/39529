P>
	Все по-често мислено се връщам
	в своя свиден роден край назад,
	сякаш пожълтял албум разгръщам
	от един изчезнал детски свят.

	Нещо все ме тегли и привлича,
	към земята, дето ме роди,
	и детето в мен отново тича
	босоного в тучните лъки.

	Цяла вечност от тогаз изтече,
	в градски пушек и бетон живях,
	ала от природата далече
	духом обеднях и оскотях!

	И без слънцето в лечебна доза
	се смалих от остеопороза.
@@	Сидни, Австралия — 2012 г.
P$
