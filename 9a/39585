P>
	Тя с интелект и с хубост не блести,
	но щом уста отвори засиява.
	И с песента си хиляди души
	омайва, очарова, заслепява…

	Гласът й меден с друг не бих сравнил,
	дори с гласа на славея в гората.
	Тъй пее само ангел нежен, мил
	в човешки образ слязъл на земята.

	А бе до вчера неизвестна тя,
	осмивана, обиждана, ругана…
	Ала и днес се случват чудеса —
	звезда прочута в миг съдбовен стана.

	Без чар, без блясък Бог я е създал —
	в замяна глас божествен й е дал.
@@	Сидни, Австралия — 2011 г.
P$
