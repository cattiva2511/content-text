P>
	Във нея всяко нещо е красиво:
	овал, осанка, маниери, глас…
	Като шедьовър от музей, на живо
	с почтителност я съзерцавам аз.

	Косите й са свилени къдрици,
	очите й като звезди блестят.
	Отвори ли устата си — жълтици
	потичат в мил, словесен водопад.

	Сравнена с други хубавици „сладки“,
	умът й бърз като бръснач сече
	и редом с всичките достойнства рядки,
	тя също има ангелско сърце.

	Лицето й, от хубост засияло,
	на нейната душа е огледало.
@@	Сидни, Австралия — 2012 г.
P$
