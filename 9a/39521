P>
	Редеят нашите редици!
	В житейски траурен парад
	другари, близки и връстници
	без ред напускат този свят.

	Смъртта към нас ръце протяга.
	Пак скръбна вест получих днес:
	колега здрав и прав, мъжага,
	починал от инфаркт нощес.

	Кръгът ни светски се стеснява —
	на пръсти вече се броим.
	Кой знае, колко ни остава!

	Но нека докато сме живи
	да пием и се веселим,
	и любим бабите красиви!
@@	Сидни, Австралия — 2009 г.
P$
