P>
	В младежките години беше модно
	да защитиш научна дисертация;
	Тъй цяло поколение безплодно
	без време се сдоби с хабилитация.

	Това бе лесен път за кариера —
	освен престиж, в парата бе изгодата.
	А аз намирах смисъл в друга сфера —
	не се повлякох слепешком по модата.

	Аз пишех с взор към бъдни генерации
	поезия с обществено звучене.
	Тя дълго ще живее и след мене!

	А в прах потъналите дисертации —
	лъженауки с данни остарели,
	не стават днес (пардон!) за… задни цели!
@@	Сидни, Австралия — 2013 г.
P$
