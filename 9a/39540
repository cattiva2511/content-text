P>
	Какво ми вдъхва воля да живея
	и да се чувствам окрилен и млад?
	Със двама славни внуци се гордея
	и те ме правят истински богат.

	В тях искам сили, труд да инвестирам,
	към знанието да разпаля плам,
	да ги съветвам и ги дирижирам
	и опита си цял да им предам.

	Те в себе си и част от мои гени
	по висша воля са унаследили,
	и вярвам, че когато порастат,

	ще станат хора честни и почтени,
	култура и обноски усвоили —
	ще следват неотклонно моя път.
@@	Сидни, Австралия — 2012 г.
P$
