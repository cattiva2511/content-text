P>
	Вървях през ранно утро в майски ден
	към плажа на разходка за отмора;
	по пътя, още тих, обезлюден
	се мяркаха в далечината хора.

	Подухна вятър, натежал от прах,
	и пред краката ми довя банкнота,
	огледах се, но никой не видях
	и няма как — прибрах я с неохота.

	Дали пиян, излязъл от „купон“
	сред нощ я бе затрил на тротоара
	или, трепереща от Паркинсон,
	я бе изпуснала женица стара.

	Късмет! Но някак си не ме зарадва.
	Ако е тя, какво ще днес обядва?!
@@	Сидни, Австралия — 2013 г.
P$
