P>
	Събуди ме налудничава мисъл:
	Ей, старче, вършиш грях неосъзнат —
	това, което си до днес написал,
	е просто чист, изтънчен плагиат.

	По пътища за теб необясними,
	от детството си съчиняваш ти
	красиви строфи с нежни, звучни рими,
	но не от теб, от друг са те дошли.

	Звучи нелепо, (но правдоподобно),
	те идват по телепатичен път.
	Изпращат ги от царството задгробно

	живели в прежни времена поети.
	От там те продължават да творят —
	ти само списваш техните сонети!!!
@@	Сидни, Австралия — 2013 г.
P$
