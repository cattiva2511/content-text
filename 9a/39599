P>
	Човекът по природа е номад —
	откакто е създаден няма мира,
	неспирно скита, търси… С дух крилат
	подобно птица прелетна мигрира.

	В прастари и в по-нови времена
	са ставали велики преселения —
	народни маси, групи, племена
	са странствали във мир или в сражения.

	Но лудостта на двадесети век
	по дързост и мащаби няма равна.
	Побърка се модерният човек
	и се понесе в Одисея славна.

	В гонитбата за хляб и демокрация
	настана най-великата миграция.
@@	Сидни, Австралия — 1991 г.
P$
