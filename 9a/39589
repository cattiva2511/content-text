P>
	Защо и как се случи, не разбрах —
	внезапно нещо ме прободе с нож
	и с адски болки в гръдния ми кош
	простенах аз, обзет от смъртен страх.

	Сърцето ми прескочи и non-stop
	запърха с пулс неравен, ускорен,
	и с яростта на див кон, хванат в плен,
	на място се понесе в луд галоп.*
	[* Галопен ритъм — мед.]

	Не помня, колко време продължи.
	Минута? Две?… За миг ми прилоша,
	пред погледа ми падна пелена…
	Когато взорът ми се проясни,

	видях престилка бяла от поплин —
	една сестра ми слагаше морфин!
@@	Сидни, Австралия — 2012 г.
P$
