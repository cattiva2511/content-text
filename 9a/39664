P>
	Седим пред телевизора любим,
	очите с часове в екрана впили,
	и без да се поглеждаме мълчим,
	в програмата изцяло се вглъбили.

	С еднакъв вкус родени сме били,
	с широк обхват „културни“ интереси:
	харесваме, например, новини,
	а също филми, музики, пиеси…

	Но… Прас! Екранът ни се повреди!
	Спогледахме се… и от изненада,
	„Ти, кой си старче?“, се разписка ти.
	„А ти?… Пардон! — Жена ми беше млада!“

	Лицата си с години не видели,
	пред малкия екран сме остарели.
@@	Сидни, Австралия — 2013 г.
P$
