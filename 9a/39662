P>
	Какво блаженство е да се раздаваш,
	печал и радост с някой да делиш!
	Да опрощаваш и окуражаваш,
	и да издигаш чуждия престиж.

	В живота да си нечия опора,
	да чувстваш, че си нужен и желан,
	да бъдеш стълб за близките си хора,
	отдал им с обич бащината дан.

	И в залеза ви, милата старица
	на теб да може още да разчита,
	да знае, че си пак до нея ти…

	Облегната на твоята десница,
	в блажен покой под мъжката защита,
	да кара безметежни старини.
@@	Сидни, Австралия — 2013 г.
P$
