P>
	Кортеж от лодки днес по Темза плува,
	пара без сметка щедро се пилей…
	Британската кралица там празнува
	и чества диамантен юбилей.

	Реликва от отмряло старо време,
	тя Общността* се мъчи да спаси;
	[* Британската общност]
	не може в своя залез да приеме,
	че гибел след смъртта й я грози.

	Аз знам, че нямам право да я съдя,
	но, хора, в двадесет и първи век
	Републиката по- ни подобава

	и не желая поданик да бъда,
	а пълноправен гражданин, човек,
	на суверенна западна държава.
@@	Сидни, Австралия — 2012 г.
P$
