P>
	Вземи, момче, китарата в ръце
	и нещо за душата изсвири ми.
	Разсей тъгата в моето сърце
	по младините ми невъзвратими!

	То бяха романтични времена
	на нощни серенади под луната.
	Любимата открехваше сама
	прозореца си тайно от бащата.

	И шепот нежен, сякаш шумолене
	на вейки, люшкани от летен бриз,
	се носеше из звездната прохлада…

	За влюбения, паднал на колене,
	въздушните целувки бяха bliss* —
	[* Bliss — блаженство]
	най-скъпата, най-сладката награда!
@@	Сидни, Австралия — 2012 г.
P$
