P>
	Не съществува правда в този свят —
	щом има пръв, то има и последен.
	Един е незаслужено богат,
	а друг се трепе и до гроб е беден.

	Уж равни сме родени, но не сме.
	Умът ми и до днес не проумява,
	защо детето трябва да умре,
	а век старикът грохнал доживява.

	Не! Няма справедливост в Този Свят!
	А има ли на Другия, не зная.
	Но като гледам, мъка ми припада —

	с рушвети, с връзки, в траурен парад
	приемат явни грешници във Рая,
	а праведниците изпращат в Ада!
@@	Сидни, Австралия — 2012 г.
P$
