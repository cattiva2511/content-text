P>
	Ела облечена в премяна бяла
	из парка да празнуваме сами.
	И както някога, до мен примряла,
	да бродим без посока до зори!

	Косите ти сребристи ще окича
	с венче от пъстри дъхави цветя.
	Тъй под звездите, с красота девича,
	ще заблестиш, самата ти звезда.

	И там, пред Бог, пред цялата Вселена,
	в краката ти ще падна на колена
	и в обич вечна ще се закълна…

	Ще ти повторя и ще ти потретя
	за вярност в брачния съюз обета,
	за любовта ти ще благодаря!
@@	Сидни, Австралия — 2013 г.
P$
