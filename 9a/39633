P>
	„Хвърли я, тате, тази стара риза,
	не виждаш ли — прилича на парцал.
	Не сме изпаднали бедняци в криза,
	до десет долара не си опрял.“

	Не е въпроса, дъще, до парите —
	подарък ми е, много я ценя.
	Ефирна, тънка… за горещините
	все още върши работа добра.

	И аз съм като нея вехта риза —
	седемдесет и трета навъртял,
	а още ме използвате без жал!

	Но май по твойта логика излиза,
	че вече е дошъл и моят ред
	да бъда хвърлен в кофата за смет.
@@	Сидни, Австралия — 2013 г.
P$
