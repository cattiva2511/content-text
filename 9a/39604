P>
	Случайно се видях в една витрина —
	приличах на неясен негатив.
	„Причината е — през ума ми мина —
	в стъклото, то ме прави стар и крив.“

	Потърсих в магазина огледало.
	Отсреща: хем съм аз и хем не съм.
	Като че ли съм влязъл в чуждо тяло
	не на човек, на грохнал таласъм.

	И като птиче, уловено в клетка,
	запърха моят дух и зарида…
	А вън, отвъд кафезната решетка,
	празнуваше на воля младежта.

	Закачки, песни, музика и смях…
	О, как на младостта й заблазях!
@@	Сидни, Австралия — 2013 г.
P$
