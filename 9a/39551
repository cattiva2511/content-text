P>
	Звънец звъни, излизат ученици,
	събират се в училищния двор;
	Зад очилата си, присвил зеници,
	към тях отправям миопичен взор.

	Оглеждам ги: какви деца щастливи!
	Охранени, облечени добре
	и като птички волни и красиви…
	Да можеше сега да съм дете!

	А, ето ги… и те се появяват,
	любимите ми внуци… Две лица
	сред пъстрата тълпа се открояват.
	Мой ред е в къщи да ги заведа.

	Ех, дядовата гордост е голяма —
	по-хубави от тях не виждам… Няма!
@@	Сидни, Австралия — 2012 г.
P$
