P>
	Изхвърлям вратовръзки овехтели —
	широки, тесни, в разни цветове;
	Гърдите ми навремето красели,
	те днес са допотопни, демоде.

	Подаръци от близки и познати
	по случай дълъг низ рождени дни,
	свидетели на юбилейни дати,
	на времена по-щедри, по-добри.

	Изпращам ги с носталгия в сърцето,
	защото в мрака на небитието
	отнася всяка спомен съкровен!

	Със миналото скъсвам безвъзвратно —
	не мога да го върна пак обратно,
	но и не виждам бъдеще пред мен.
@@	Сидни, Австралия — 2012 г.
P$
