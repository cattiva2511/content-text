P>
	Цял живот делата си успявах
	да поддържам в ред и под контрол.
	И дори съдбата направлявах —
	всичко бе по план и протокол.

	Ала вече му изпуснах края —
	младите поеха своя път,
	бабата ми стреса не изтрая —
	болести и нерви я тресат.

	Тялото ми също ме не слуша:
	стави, кръст, очи, уши, сърце…
	Чувствам се като изгнила круша —
	всичко ме боли и ми е зле!

	И умът ми тъй, да не забравя,
	се опитва да ме злепоставя!!!
@@	Сидни, Австралия — 2012 г.
P$
