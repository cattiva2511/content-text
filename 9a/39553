P>
	Те са двойка братчета рождени.
	Заедно по цели дни играят,
	но не са живели разделени
	и какво е самота не знаят.

	Както си играят, побесняват,
	сбиват се като зверчета диви —
	още са невръстни, не съзнават,
	колко са един със друг щастливи.

	Палят се за миг като огниво,
	но пред мен вината си отричат.
	Аз им обяснявам търпеливо
	да се уважават и обичат.

	Утре като станат зрели хора,
	те един на друг ще са опора.
@@	Сидни, Австралия — 2012 г.
P$
