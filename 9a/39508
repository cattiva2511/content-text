P>
	Без нея аз не мога да живея!
	Понасям се на нейните крила
	и в царството й като се зарея,
	забравям светски грижи, патила.

	Тя нови светове пред мен разкрива,
	възнася ме в небесни висини;
	душата ми разнежена, щастлива
	в наслада и в блаженство се топи.

	Така потънал в унес и забрава,
	я слушам омагьосан с часове;
	Животът сякаш спира да тече —

	старикът в мен, младеж отново става…
	И обновен, духовно по-богат
	се връщам в грубия реален свят.
@@	Сидни, Австралия — 2012 г.
P$
