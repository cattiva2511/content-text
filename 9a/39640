P>
	Пенсионер съм вече от година,
	а още се събуждам в шест часа —
	напразно се опитвам да премина
	от старата към нова рутина.

	От детската градина съм принуден
	да скачам от леглото си в зори.
	Тъй постепенно ставах ранобуден —
	животът навика ми утвърди:

	Училище… Гимназия… Казарма…
	Студентство… Болница… — Пожизнен стрес!
	С недостиг на съня си плащам днес.

	Такава е житейската ми карма.
	Във Facebook по света съм се прочул
	с това, че съм… хроничен сомнамбул!
@@	Сидни, Австралия — 2013 г.
P$
