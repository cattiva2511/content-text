P>
	Тупалката тупа чувала брашнен,
	конопът се вие и съска в рефрен
	и облаци прах от монети безчет
	обгръщат, забулват любимия зет.

	Размахва тупалката славният зет
	и тъста и тъщата тупа по ред —
	същински брашнени чували са те,
	парата от тях на потоци тече.

	И нищо, че празни чували са те,
	брашното все още тече без да спре,
	а с всеки по-силен, по-мощен замах
	по-щедро се сипе сребристият прах.

	Момче, дръж тупалката с двете ръце,
	тъй двойно валутата ще потече!
@@	София, България — 1986 г.
P$
