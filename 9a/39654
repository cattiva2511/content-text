P>
	Мъжът на болната жена почина!…
	От службата си вкъщи се прибрал,
	похапнали, попийнали двамина
	и той внезапно Богу дух предал.

	Тя имаше страдания хронични —
	високо кръвно, язва, главобол
	и разни други болести, типични
	за възрастта и нежния й пол.

	И вечно хленчеше: „Защо живея!
	Да си умра е много по-добре!“
	А той се трепеше и зарад нея —
	нали бе здрав и прав. Защо пък не!

	И здрав и прав към Рая се отправи —
	за мъки болната жена остави.
@@	Сидни, Австралия — 2011 г.
P$
