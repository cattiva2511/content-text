P>
	Настъпи мрачна и мъглива есен…
	В градината е паднала слана.
	Поглеждам през прозореца потресен —
	попарила е всичките цветя.

	Над тях вихрушки в леден танц се вият,
	безмилостно ги шибат и ломят…
	Във влагата те скоро ще изгният —
	безследен ще е краткият им път.

	Не са ли хората като цветята? —
	растат, достигат младост и разцвет
	и старостта, по-страшна от сланата,
	ги покосява до един без ред.

	И те изчезват без следа… След тях
	остава само жалка урна с прах!
@@	Сидни, Австралия — 2011 г.
P$
