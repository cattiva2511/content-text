P>
	Може да е грозна старостта,
	но в духовен чар е засияла —
	своята телесна красота
	на деца и внуци е отдала.

	И тъгата в морните очи
	не е жал за младостта й свидна,
	а за тез, които покоси
	ранна смърт по участ незавидна.

	Вярно е, че старата й плът
	от проблеми здравословни страда,
	но не могат те да я сломят —
	тя по дух и по сърце е млада.

	И е на смъртта алтернатива —
	спорна, преходна, но… приемлива.
@@	Сидни, Австралия — 2011 г.
P$
