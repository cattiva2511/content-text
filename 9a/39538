P>
	Ще помня аз до сетния си ден
	онази Holly Night и онзи миг,
	когато с внука ми новороден,
	ти се показа със сияещ лик.

	И аз разбрах по твоите очи,
	че всичко е преминало добре
	и thank’s, my Lord, напразни са били
	съмнения, тревоги, страхове…

	А в кошчето, заспал като Христос,
	съзнаващ явно своята цена,
	внимание не ми обърна той…

	И ти, отгатнал моя ням въпрос,
	в усмивка по-широка засия
	и гордо рече: „It’s a perfect boy!“*
	[* Момче без грешка]
@@	Сидни, Австралия — 2005 г.
P$
