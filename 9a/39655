P>
	Познавам я — жестока, безогледна
	тя дебне ден и нощ край нечий дом
	и с хищни пръсти жертвата поредна
	напада и отнася крадешком.

	Аз с нея се борих в двубой неравен —
	бях често бит и претърпявах крах;
	По пътя лекарски, трънлив, безславен
	една свещена истина прозрях:

	Смъртта живота земен покосява,
	за да го върне обновен и млад,
	така неспирно се осъществява
	един безкраен, вечен кръговрат.

	И който се реши да я надвие,
	ще трябва и живота да убие!
@@	София, България — 1987 г.
P$
