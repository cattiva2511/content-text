P>
	Наричат ги „печални“ хризантеми.
	Защо? Кой може да ми обясни?
	Поднасял съм ги лично без проблеми
	за именни и за рождени дни.

	И всички са били със тях щастливи.
	И те са като другите цветя —
	с пастелни багри, нежни и красиви,
	уют и свежест внасят у дома.

	Засаждаше ги мама всяка есен
	в градината пред кухненския праг
	и с месеци, като килим чудесен
	цъфтяха чак, докато падне сняг.

	И днес за мен са гледка несравнима —
	напомнят ми за майката любима!
@@	Сидни, Австралия — 2013 г.
P$
