P>
	Не се наслушах на красиви рими,
	на трелите на славей-чародей,
	на гласове и музики любими,
	на лирата на древния Орфей.

	Не се нагледах на простори сини,
	на паркове с разцъфнали цветя,
	на скулптури изящни, на картини,
	на ангелска моминска красота.

	Не се наситих на жени горещи,
	на сладостта на зрялата им плът,
	жадувам още за любовни срещи.
	Ех, спомените парят, но сладнят!

	Не се нарадвах и на дечурлига —
	един живот за нищо ми не стига!
@@	Сидни, Австралия — 2013 г.
P$
