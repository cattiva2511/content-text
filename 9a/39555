P>
	„Кажи ни, дядо, по каква причина
	професия хуманна си избрал,
	та с благородната си медицина
	до днешен ден не си забогатял!

	Певци, артисти, спортни шампиони,
	модели… и какви ли не «звезди»
	печелят и прахосват милиони,
	а публиката ги боготвори.“

	Светът бе нявга друг, дечица драги;
	да даваш здраве беше дълг свещен
	и лекарят бе тачен и обичан,

	с големи привилегии, с облаги…
	А днес е беден, хулен, унижен,
	„за благодарност“ и под съд привличан!!!
@@	Сидни, Австралия — 2012 г.
P$
