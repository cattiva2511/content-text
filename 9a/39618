P>
	От юношеството ми лик прекрасен
	е трайно в паметта ми съхранен —
	от погледа й, нявга чист и ясен,
	за пръв път трепна любовта във мен.

	Над половин век от тогаз измина.
	С жена любима стигнах старини,
	с деца и внуци… Но и тук, в чужбина
	все още помня дивните очи.

	И често с пиетет, да си призная,
	за нея мисля… Странен интерес!
	И ми се иска някак да узная
	какъв живот е имала до днес.

	Къде ли е сега? Дали е жива?
	И още ли е все така красива.
@@	Сидни, Австралия — 2012 г.
P$
