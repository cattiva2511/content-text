P>
	Годините отлитат — виждам края.
	Слана избели старите коси.
	Отпадам телом, но какво не зная,
	духът ми бодър, свеж и млад крепи.

	Защо все още чувствам глад и жажда?
	С възторг посрещам утрото, денят,
	и хлябът все така ми се услажда,
	и любовта подслажда мойта плът.

	Красива е отлитащата есен,
	богата на зърно и златен плод,
	и в мойта есен, в спомени унесен,
	поглъщам с радост всеки миг живот.

	С младежко любопитство в старостта
	аз преоткривам всеки ден света.
@@	Сидни, Австралия — 2011 г.
P$
