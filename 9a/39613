P>
	Цигулката плаче, приглася й чело,
	славянска мелодия тъжно звучи —
	пренася ме в моето детство на село
	с онези щастливи безоблачни дни.

	Занизват се спомени в родната стряха
	подобно миражи в пустинна земя
	и вече не зная реални ли бяха
	или са видени на сън чудеса.

	Животът ми мина… За него жалея —
	бих искал отново да стана дете
	и да не порасна, и да не старея —
	пак всичко да бъде, как някога бе.

	Цигулката плаче… Със нея в рефрен
	аз хълцам безмълвно — старик вдетинен!
@@	Сидни, Австралия — 2012 г.
P$
