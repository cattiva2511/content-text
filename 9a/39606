P>
	Не е ли подигравка с мен, старика?!…
	На времето бях юноша злояд,
	а всичко днес подслажда ми езика
	и ме преследва постоянен глад.

	Аз цяла нощ кебапчета сънувам,
	привижда ми се печено прасе.
	Ах, за гергьовско агне как бълнувам
	и тлъста пуйка как ми се яде!

	Но Моя Милост често сам се пита:
	Защо гладувах аз на младини?
	Защо тогаз не ядох до насита?
	Защо постисквах пустите пари?

	Днес няма лек за моята несрета —
	до гроб ще трябва да съм на диета!
@@	Сидни, Австралия — 2012 г.
P$
