P>
	Той има здраво мускулесто тяло
	с широки рамене и врат на бик,
	от младост и от сила напращяло…
	До него аз съм грохнал слаб старик.

	Седи той като дерибей в трамвая.
	Правостоящ, застанал на шпалир,
	изкосо го поглеждам и гадая,
	дали ще се засрами най-подир

	и мястото си сам ще ми предложи.
	Но не! Протегна се той отегчен
	и по-удобно там се разположи.

	Каква младеж! Без срам и без култура.
	Един ден, хубостнико, като мен
	ще станеш грохнала карикатура!
@@	Сидни, Австралия — 2013 г.
P$
