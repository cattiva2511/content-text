P>
	Кой ли е успял да ми смени
	очилата с розови такива,
	та светът пред моите очи
	в краски розови ми се разкрива.

	Сякаш съм попаднал в райски кът:
	цъфнали градини без предели,
	птици пеят и край мен вървят
	бабки със осанки на газели.

	Няма болни — здрав, щастлив народ,
	вред лица в усмивки засияли!
	Аз от днес започвам нов живот
	с нови мисли, цели, идеали…

	И се чувствам с тях милионер —
	хора, вече съм пенсионер!
@@	Сидни, Австралия — 2012 г.
P$
