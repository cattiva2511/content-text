P>
	Да се не връща онзи черен ден!
	Жестока вест сърцето ми попари
	и тежка мъка легна върху мен —
	премаза моя дух и плещи стари.

	Най-свидното, най-скъпо същество
	угасваше от болест покосено;
	безпомощен до нея, свел чело,
	молитви шепнех кротко и смирено.

	Аз, атеистът, молех през сълзи
	Всевишният от смърт да пощади
	единствената моя щерка мила…

	……………………….

	„Под ножа“ тя по чудо оживя!!!
	Не знам, какво бе, Бог или Съдба,
	но явно й помогна Висша Сила!
@@	Сидни, Австралия — 2012 г.
P$
