P>
	Празнувам аз рождения си ден
	с най-близките ми същества край мен.
	Днес за седемдесет и трети път
	свещите върху тортата горят.

	Но докато ги духвам (не без зор),
	отеква „Happy Birthday“ в дружен хор.
	Тогава грабнал ножа с две ръце
	с апломб отрязвам първото парче

	и пожелавам (явно под секрет,
	на ум) за всички здраве и късмет.
	„Аз знам, какво си дядо пожела —

	извиква Джорданчо с уверен тон —
	да бъдем ние двамата със Шон
	най-примерните внуци на света!“
@@	Сидни, Австралия — 2012 г.
P$
