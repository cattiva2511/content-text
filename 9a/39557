P>
	Тъгата все по-често ме облъхва —
	ефирно нежна, сякаш лек зефир.
	Душата ми потръпва и въздъхва,
	потъва в своя неспокоен мир.

	Тя в щастието си неутешима,
	скърби и страда, че не съм по-млад,
	страхува се, че няма да ме има,
	когато внуците ми порастат.

	И няма да ги видя възмъжали…
	Но най- ме ужасява мисълта,
	че след смъртта ми някога едва ли
	те ще си спомнят, как като деца

	ги възпитавах, глезех и развличах,
	и как безкрайно много ги обичах!
@@	Сидни, Австралия — 2011 г.
P$
