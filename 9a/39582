P>
	В науката ти стана исполин —
	превърна в дело всяка цел мечтана,
	но сред колеги и приятели един
	единствен стар, заклет ерген остана.

	Догдето гониш слава и престиж
	жените пренебрегвайки с насмешка,
	животът се изнизал току-виж
	без обич и без топлинка човешка.

	Не знаеш ти какво е самота —
	по цели нощи сам да страдаш буден,
	да няма кой да ти даде вода
	и дума да разменяш в дом безлюден.

	Несрета тежка и непоносима
	са старините без жена любима!
@@	Сидни, Австралия — 2013 Г.
P$
