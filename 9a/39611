P>
	От студа краката ме болят,
	не понасям и горещината.
	В хищен звяр превръща ме гладът,
	ала зле ми действа и храната.

	Всяка нощ е Дантевия АД —
	не намират сън очите стари,
	ако сутрин се приспя по хлад,
	то е сън, изпълнен със кошмари.

	И денят ми не е по-добър —
	слънце грее, а пък ми е сиво,
	все ме мъчи някакъв кахър,
	всичко ми е някак кофти, криво…

	За старика няма угодия —
	ще ми се в земята да се скрия!
@@	Сидни, Австралия — 2011 г.
P$
