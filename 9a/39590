P>
	Бог зорко от небето наблюдава
	човеците през земните им дни.
	Делата мъдро съди и решава
	на кой каква съдба да отреди.

	„Тоз дядо, Свети Петре, виж, с охота
	деня превръща в празник най-голям
	и граби с пълни шепи от живота —
	на него дълголетие ще дам.

	А онзи мъж почивка не познава,
	работи и се трепе като скот —
	в гонитба за богатство и за слава
	прахосва здраве, младост и живот.

	Такъв не заслужава да живее!
	Той няма никога да поумнее.“
@@	Сидни, Австралия — 2013 г.
P$
