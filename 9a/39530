P>
	Разхождам се на утринна прохлада
	за здраве по крайбрежните скали…
	Артрозните ми стави са досада
	и кръстът спондилозен ме боли.

	Край мене като чайки преминават
	младежи и девойки с лекота.
	И пак се връщат, и ме задминават…
	Не мога с младостта да се равня!

	Аз, старецът, пристъпвам предпазливо —
	не съм във форма духом, ни телесно.
	Като дръглив кон съм се запъхтял?…

	Наясно съм, че стъпя ли накриво,
	при най-добрия случай много лесно
	ще скъсам лигамент или хрущял.
@@	Сидни, Австралия — 2013 г.
P$
