P>
	„Ти снощи лека нощ ми пожела,
	но думите ти — рече мойта мила —
	не могат веч да вършат чудеса,
	не ме приспиват с чудодейна сила.

	Отдавна аз не спя със часове —
	от болки и кошмари нямам мира,
	прескача, пърха моето сърце,
	от кръвното главата ми пулсира.

	А имаше по-други времена:
	в прегръдките ти, свита като котка,
	заспивах аз с магичните слова
	и в сън блажен се реех като в лодка…

	Не! Лека нощ недей ми пожелава!
	Ще бъде тежка тя… Не заслужава.“
@@	Сидни, Австралия — 2011 г.
P$
