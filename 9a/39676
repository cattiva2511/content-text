P>
	Ти беше свежа като горско цвете —
	с естествена, природна красота.
	Бижу, излязло сякаш от ръцете
	на сръчен майстор, вдъхнал му душа.

	Харесвах тялото ти как се движи,
	смехът ти — сякаш глас на ангел мил…
	Обсипвах те с любов и с топли грижи —
	Живота си на теб бях посветил.

	Цъфтеше ти под моята закрила
	все тъй красива, крехка, сладка, мила —
	опазих те от мъки и тегла…

	Но старостта жестока, безпощадна,
	теб, дивното създание открадна —
	от нея не успях да те спася!
@@	Сидни, Австралия — 2011 г.
P$
