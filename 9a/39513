P>
	Аз цял живот копнях за красота —
	божествен дар, духовен и телесен.
	Навред я срещах… в образ на жена,
	на залез тих, на волна птича песен.

	И сам усърдно красота творих
	в цветята с цветовете на дъгата,
	възпях я в звучен мелодичен стих,
	пренесох Рая долу на земята.

	Така и теб, по-чиста от кристал,
	изваях в тайнството на акт любовен
	с момински лик, в усмивка засиял —
	същински ангел, нежен и чаровен.

	От всичко, що създадох, без съмнение,
	ти стана най-прекрасното творение!
@@	София, България — 1986 г.
P$
