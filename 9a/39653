P>
	Зад хоризонта слънцето залязва,
	угасват и последните лъчи,
	и вечерта разгръща нежна пазва,
	за да обгърне морните души.

	От работа старикът се прибира,
	трапезата го чака у дома.
	Вечерят с бабата и пият бира —
	дългогодишна брачна рутина.

	И бъбрят те, и планове чертаят:
	туй лято ще отидат на море…
	Но милите наивници не знаят,

	че за един от тях дошъл е края
	и ангел тази нощ ще отнесе
	душата му за вечен мир във Рая!
@@	Сидни, Австралия — 2011 г.
P$
