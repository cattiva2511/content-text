P>
	Тя като сянка покрай мен премина —
	за миг ми заприлича на врабче
	с проскубана и мокра перушина,
	с отпуснати, прекършени криле.

	Накуцваше с бастунчето, сиротна,
	на две превита — явно бе под стрес,
	но роклята й модна бе страхотна,
	прическата, обувките — финес!…

	На младини ще е била красива.
	Кой знае — и богата, може би.
	След нея със въздишка похотлива
	мъжете са обръщали глави.

	Приличаше на птица наранена,
	но горда и с достойнство. Несломена!
@@	Сидни, Австралия — 2012 г.
P$
