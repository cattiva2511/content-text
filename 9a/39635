P>
	Животът следва твърдо своя ход —
	годините се нижат без пощада.
	Работиш и се трепеш като скот,
	и за какво?! И за каква награда?

	Прегърбен, стар и с болести безчет
	завършваш кариерата си жалка,
	изпращат те със речи на банкет
	и ти даряват лъскава писалка.

	А челядта ти с по-голям самар,
	едва те чака да се върнеш вкъщи —
	не я е еня, че си болен, стар —
	изисква, недоволства и се мръщи.

	До вчера си работил за пари —
	от днес безплатно ще слугуваш ти!
@@	Сидни, Австралия — 2012 г.
P$
