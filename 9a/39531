P>
	Такава чиста, нежна красота
	не съм видял във ничия градина
	като килима пъстър от цветя
	в градината на леля Ангелина.

	Петунии с разкошен къдрав цвят,
	с кокетни дипли, пищни и богати,
	цъфтяха цяло лято без да спрат
	и пръскаха упойни аромати.

	Отдавна бе. Пристигнах от чужбина.
	Реших да видя китната градина.
	Домът бе същият като преди,

	но леля Ангелина бе умряла
	и дивната градина запустяла…
	Светът се срина в моите очи!
@@	Сидни, Австралия — 2012 г.
P$
