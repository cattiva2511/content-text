P>
	Сред нощ в съня ми ме повика ти —
	гласа ти ясно чух като наяве.
	Отворих разтревожено очи,
	загрижен за влошеното ти здраве.

	О, старост! В две отделни стаи спим.
	Обзе ме ужас, паника, тревога…
	Защо ме призова гласът любим,
	напразно молех и разпитвах Бога.

	Ослушах се — блажена тишина!
	На пръсти се промъкнах в твойта стая,
	огледах те на лунна светлина —
	ти под чаршафа в лятната омая

	спокойно дишаше поруменяла.
	Като отроче сладък сън заспала!
@@	Сидни, Австралия — 2012 г.
P$
