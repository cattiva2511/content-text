P>
	Един след друг, тъй както са дошли
	сезоните безшумно отминават.
	След тях почти невидими следи
	неумолимо в нас се напластяват.

	Трапчинки… Бръчки… Косъм посребрен…
	След него — втори, трети… над дузина…
	И пак дошъл рожденият ни ден —
	множат се те година след година.

	В замяна ни залъгват със пари,
	подмамват ни с дела материални,
	догдето стигнем старини печални.

	И в ужас ний крещим: „О, време, спри!
	Та ний не сме до днес живот видели.“
	„Не ви е никой крив — да сте живели!“
@@	Сидни Австралия — 2013 г.
P$
