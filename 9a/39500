P>
	Отмина бурята. Дъждът престана.
	Зад хоризонта облакът се скри
	и слънцето изгря над океана,
	притихнаха пенливите вълни.

	А на небето, блеснало в позлата,
	се появи небесната дъга —
	онази същата дъга позната,
	която знам от родната страна…

	И в детството ми спомен ме зарея,
	наивна, чиста вяра ме обзе,
	че ако някак се провра под нея,
	ще найда пълно със злато гърне.

	О, Боже! Всъщност, в новата родина
	аз под дъгата съм успял да мина!
@@	Сидни, Австралия — 2013 г.
P$
