P>
	Блести Аламбра с вечна красота —
	бижу, червена перла с изумруди —
	свидетел на превратни времена,
	тя днес за нов живот от сън се буди.

	В градините й пълни с плод и с цвят
	ухаят рози, мирти зеленеят,
	фонтани и каскади ромолят
	и славеи в любовен унес пеят.

	А горд палатът с древните стени,
	с макарни, с арабески украсени,
	предания за маврите шепти
	и сякаш се занизват живи сцени:

	Султан Юсуф излиза от харема
	и със дела държавни се заема.
@@	Гренада, Испания — 2012 г.
P$
