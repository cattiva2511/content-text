P>
	В бетонен град, на мрачния балкон,
	цветя отглеждам в пушек и неон.
	Но като прецъфтят, защо така,
	не могат да завържат семена?

	Къде кого не питах за съвет,
	прелиствах книги, търсех в интернет,
	подменях сортове какви ли не…
	Накрая отговорът сам дойде:

	На сън лалета цъфнали видях.
	И рой пчелички в нежно блудство с тях
	оплождаха невинно цвят след цвят…
	А в моя каменен бетонен град

	цветята неопрашени цъфтят —
	пчели и пеперуди тук са кът!
@@	Сидни, Австралия — 2013 г.
P$
