P>
	Не зная откъде и как дойде —
	ефирна лекокрила пеперудка;
	запърха в зрителното ми поле
	и кацна върху клонче след минутка.

	Огледах я и ахнах във захлас —
	какво изящно, прелестно творение
	с пастелни багри, с блясък на елмаз…
	Но в този кратък миг на възхищение,

	ме лъхна жал, тъга при мисълта,
	че тази красота неповторима
	е краткотрайна, крехка и ранима,

	и скоро ще я покоси смъртта.
	От пръст създадена, пак пръст ще стане —
	от нея помен няма да остане!
@@	Сидни, Австралия — 2012 г.
P$
