P>
	Те са тръгнали по моя път —
	млади, настървени, напористи…
	Ще им се, ей тъй, като заспят,
	да осъмнат веч специалисти.

	И се перчат, вдигат врява, шум
	с красноречие и маниери,
	парадират с интелект и ум —
	кой би дръзнал сили с тях да мери!

	Вярно е, че в тоз модерен свят
	рожби на компютъра са те,
	с достъп до безкрайна информация.

	Ала нямат опита богат,
	сръчността на старите ръце,
	мъдростта на мойта генерация.
@@	Сидни, Австралия — 2011 г.
P$
