P>
	В най-ценните години на живота,
	в най-хубавото време на деня
	за хляба бях принуден да работя —
	на постоянен пост да се цаня.

	Привидно, пред закона бях свободен
	да имам дом, семейство да създам,
	но с моя труд, наречен „благороден“,
	за дълго аз не се завъртах там.

	Уж също имах право да пътувам,
	но как? — към службата закрепостен,
	с годишна отпуска — броени дни!…

	Това бе, както и да го тълкувам,
	модерно робство, трудов ред, внедрен
	от куп богоизбрани големци!
@@	Сидни, Австралия — 2013 г.
P$
