P>
	Другарката в живота ми се чуди:
	„Защо ли пишеш тези стихове?
	Не виждам ни облаги, ни подбуди…
	И кой си мислиш, че ще ги чете?!“

	Не гоня аз пари, суетна слава…
	От старостта дементна се боя,
	че тялото ми с дни се състарява
	и с него, виж, отслабва паметта.

	Без стимул мозъкът ни атрофира.
	Друг избор няма старият човек
	освен ума си с нещо да тренира,
	че няма за деменцията лек.

	Така че ще „творя“ докато мога,
	а по-натам ще зависи от Бога.
@@	Сидни, Австралия — 2011 г.
P$
