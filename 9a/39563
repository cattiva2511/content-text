P>
	Да вярвам ли на своите очи?!
	Пред мене в огледалото отсреща
	прегърбен, побелял старик стои —
	баща ми ли съм призовал на среща?

	И в спомена си чувам глас познат:
	„Труди се, но не прекалявай, сине,
	че гости сме на този земен свят —
	животът много бързо ще премине!“

	Тогаз не го разбирах… Но сега
	на внуците си казвам да живеят,
	че е животът миг от вечността —
	без време като мен ще остареят.

	А те с главите кимат и мълчат —
	не могат явно да ме разберат.
@@	Сидни, Австралия — 2011 г.
P$
