P>
	Накажи ме, Всемогъщи Боже,
	ако трябва, и си го решил!
	Над седемдесет съм и не може
	да не съм пред Теб до днес сгрешил.

	Но в замяна, внуците ми мили
	от беди и болести пази;
	Те не са във нищо съгрешили —
	праведни са техните души.

	Всичко съм готов за тях да сторя,
	със съдбата строга да се боря,
	да им дам живота си дори…

	Боже Справедливи, аз те моля,
	нека бъде висшата Ти воля —
	мен вземи, а тях благослови.
@@	Сидни, Австралия — 2012 г.
P$
