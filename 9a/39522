P>
	Какво блажено чудо е сънят!
	Отпуснеш се, затвориш си очите
	и сякаш ангели те понесат
	нагоре в небесата… към звездите.

	Забравяш всички грижи и тегла,
	изчезват мъки, болки и страдания,
	сънуваш чудни, приказни неща —
	успехи жънеш, сбъдват се желания.

	На сутринта се будиш бодър, свеж,
	със дух висок и ведро настроение,
	без ясна сметка сам да си дадеш,

	че всичко на съня си здрав държиш,
	но като го загубиш, в миг-прозрение
	започваш чак тогаз да го цениш.
@@	Сидни, Австралия — 2011 г.
P$
