P>
	Славей нежно цяла нощ ми пя
	под прозореца на розов храст…
	Слушах полубуден песента
	и си мислех, че сънувам аз.

	Чудна песнопойка — сомнамбул!
	Кой я знае откъде дойде.
	Откога не съм гласа й чул,
	сякаш са изтекли векове.

	Няма вече птици в този край.
	Хората изсякоха леса.
	Ручеят пресъхна… Месец май
	не донесе слънце и цветя.

	Славеят замлъкна призори,
	отлетя и веч не се вести.
@@	Сидни, Австралия — 2011 г.
P$
