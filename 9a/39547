P>
	Той си е дете — хлапак невръстен,
	както казват: ни риба, ни рак.
	Но понеже на мене е кръстен,
	повече го глезя — няма как!

	Всякакви неща за него върша —
	вече се досещате, нали?
	Акото му още с гордост бърша,
	както сменях пелени преди.

	Казвам му: „Момченце голобрадо,
	гледай и от мене се учи,
	че след време ще ме бършеш ти!“

	Той отвръща: „Няма начин, дядо,
	как не проумяваш, че тогаз
	своите деца ще бърша аз!!!“
@@	Сидни, Австралия — 2012 г.
P$
