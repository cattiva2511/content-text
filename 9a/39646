P>
	Рождени дни! През равни интервали
	година след година идват те
	да ни напомнят, че сме остаряли
	и че животът ни безспир тече.

	И тортата не е приятна гледка —
	премного стават пустите свещи;
	в деня на размисъл и равносметка
	с все по-отслабващ дъх ги духваш ти.

	И както ритуалът повелява,
	си пожелаваш, с ножа във ръка,
	да бъде челядта ти жива, здрава
	и живи, здрави нейните деца.

	Какъв от тоз подарък по-голям,
	ти можеш да си пожелаеш сам?!
@@	Сидни, Австралия — 2012 г.
P$
