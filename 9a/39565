P>
	Кърмаче някъде сред нощ проплака.
	В просъница, за миг ми се стори,
	че коте под прозореца ми в мрака,
	уплашено, от глад и студ скимти.

	Но грешката си скоро осъзнало,
	сърцето ми подскочи, прималя
	и развълнувано, и умиляло,
	с тревога ме разбуди от съня.

	Инстинктът ми на дядо надделя:
	прииска ми се бебето да гушна,
	в ръце с приспивна песен да го люшна…
	То, милото, поплака, после спря,

	от ласка майчина успокоено.
	И аз заспах като дете блажено.
@@	Сидни, Австралия — 2011 г.
P$
