P>
	Последен ден от дълга кариера!
	Ще мина визитация последна,
	последен пулс и кръвно ще измеря,
	за сетен път пред микроскоп ще седна.

	Слушалката ще хвърля на тавана.
	Ще се превърна в неизвестна личност —
	от лекар, жалък пациент ще стана,
	загубил своя облик, идентичност.

	Животът мрачен, черен днес изглежда,
	но има още радост и надежда.
	И дни щастливи, отредени свише,

	с деца и внуци в старческата зима…
	Когато вече няма да ме има,
	пред името ми „Д-р“ пак ще пише!
@@	Сидни, Австралия — 2012 г.
P$
