P>
	О, мое сърце! Цял живот съпричастно,
	ти с моите грижи и болки живя.
	И бе с мен щастливо, и бе с мен нещастно —
	приятел скъп само съчувства така.

	Борихме се, блъскахме като хамали,
	в науката стигнахме връх Еверест.
	Превърнахме в дело мечти, идеали —
	дългът си изпълнихме с доблест и с чест.

	Но битката свърши. От днеска нататък
	ни чакат спокойни, безоблачни дни.
	Животът на пенсионера е кратък,
	но волен, свободен и много сладни.

	Най-сетне и нашето време дойде —
	отдъхвай, празнувай с мен, мое сърце!
@@	Сидни, Австралия — 2013 г.
P$
