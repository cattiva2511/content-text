P>
	Седемдесета пролет доживях,
	седемдесет години закръглявам!
	От бъдещето близко нямам страх —
	с достойнство, философски остарявам.

	Светът край мен е все тъй свеж и млад,
	старее той, но старост не познава,
	защото в непрестанен кръговрат
	природата се самообновява.

	Тук всяко цвете, всяко същество
	е краткотрайно и бързопреходно,
	но нов живот в свещено тържество
	заменя всичко старо и негодно.

	Не се боя от старостта и от смъртта —
	във внуците си ще се преродя!
@@	Сидни, Австралия — 2009 г.
P$
