P>
	Лудуват те — две палави момчета —
	от смях и тропот къщата ехти,
	ала шумът от детските гласчета
	са музика за моите уши.

	Изпитвам удоволствие върховно
	игрите им да гледам. И следя
	как с дни растат телесно и духовно
	и как очи отварят за света.

	Чрез тях намирам смисъл във живота,
	а грижите по тях ме правят млад,
	отново имам стимул да работя
	и тъй се чувствам горд, щастлив, богат…

	Обичам дъщеря си, не отричам,
	но внуците си трижди по обичам!
@@	Сидни, Австралия — 2011 г.
P$
