P>
	Каква коса! — Естествена коприна.
	Не съм видял такава до сега.
	Достойна за главата на богиня,
	възкръснала от древни времена.

	Къдриците й сякаш бяло злато,
	като вълни от буен водопад
	се спускаха разкошно и богато,
	танцуваха по голия й врат.

	Случайно моя поглед проследила,
	въздъхна тя и разговор поде:
	„Естествена е, не съм я къдрила,
	но всичко друго старостта ми взе —

	сърце, зъби, слух, сън, очи и стави…
	Единствено косата ми забрави!!!“
@@	Сидни, Австралия — 2012 г.
P$
