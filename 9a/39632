P>
	Прочиствах гардероба си основно,
	претъпкан с бизнес-дрехи демоде,
	изхвърлях всичко старо поголовно —
	най-сетне краят, мислех си, дойде.

	Загърбих работа и кариера,
	оттеглих се от службата без шум.
	Какво му трябва на пенсионера? —
	Не риза с вратовръзка, ни костюм!

	Но странни, гузни мисли ме обзеха:
	тез дрехи ми изкарваха пари,
	заслужили са участ по-добра.

	Не съм ли аз като протрита дреха,
	с изпълнен дълг, достигнал старини…
	Нима съдбата им ще споделя!
@@	Сидни, Австралия — 2012 г.
P$
