P>
	На улицата някой ме повика —
	огледах се: съсухрена ръка
	ми махна от тълпата многолика.
	Оказа се позната медсестра.

	Побъбрихме и тя ми се похвали,
	че службата напуснала след мен.
	За жалост малка пенсия й дали,
	та в къщи си стояла всеки ден.

	„Така е, рече, дявол да го вземе,
	работих и с парите бях О’кей,
	ала за нищо друго нямах време…

	Сега се чувствам като птичка волна,
	но с нисък доход трудно се живей.
	Къде да ида безпарична, болна?!“
@@	Сидни, Австралия — 2013 г.
P$
