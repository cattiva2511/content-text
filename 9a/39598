P>
	Защо се тровим с ревност, завист, злоба —
	човеци ли сме или зверове?!
	Накрая всеки ще отиде в гроба
	без нищо земно там да отнесе.

	С еднаква ласка слънцето ни жари,
	една земя ни стига за сега.
	И въздухът е общ за всички твари,
	и общи са природните блага.

	Защо не може людската омраза
	в любов всемирна дружно да превърнем
	и в хармоничен свят на красота,

	изкоренили светската проказа,
	по братски / сестрински да се прегърнем,
	че братя и сестри сме по съдба?!
@@	Сидни, Австралия — 2013 г.
P$
