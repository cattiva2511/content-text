P>
	Не се страхувам от инфаркт и рак,
	ни от телесна болка и страдание,
	но мисълта за друг, ДУШЕВЕН враг
	ме жегва с безнадеждност, с отчаяние.

	Деменция! В съвременния свят
	тя взема застрашителни размери
	и никой не щади — ни стар, ни млад…
	А няма средство, лек, да я изцери.

	Подмолно тихомълком идва тя,
	към мозъчните клетки пропълзява
	и ден след ден разяжда паметта,
	от облика човешки ни лишава.

	И свършваме в приюти доживотни
	без разум и без ум… като животни!
@@	Сидни, Австралия — 2012 г.
P$
