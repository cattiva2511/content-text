P>
	Не я обичам никак старостта,
	но й се кланям с почит до земята;
	тя няма бодростта на младостта,
	ни дързостта й волна и крилата.

	А като есента от златен плод,
	след щедро, жарко лято, натежала
	през своя трудов, творчески живот,
	умение и мъдрост е събрала.

	В познанието, в опита богат
	е силата й, вечната й слава;
	от тях докато е на този свят,
	на внуци и деца с любов ще дава.

	Ех, старостта ценя и уважавам,
	но с явна неохота остарявам!
@@	Сидни, Австралия — 2011 г.
P$
