P>
	Три пресни празни гроба паст разтварят
	в очакване на трима мъртъвци;
	„Кажи ми — заговори ме гробарят —
	кой гроб на кой от тях принадлежи.

	Единият покойник е бил беден,
	а другият — порядъчно богат,
	но третият, докаран тук последен,
	е пръв милионер, и е най-млад.“

	Огледах ги от всичките посоки:
	една и съща форма и размер —
	два метра дълги, тесни и дълбоки…

	„Еднакви са — отвърнах аз. — Изглежда,
	че за бедняк и за милионер,
	една съдба накрая Бог отрежда!“
@@	Сидни, Австралия — 2013 г.
P$
