P>
	Кой дълги стихове чете
	в епохата на интернета
	сред информация — море,
	заляло цялата планета?

	Потъналият в прах сонет
	възкръсна за живот отново —
	като словесен пистолет
	пак „стреля“ сбито, кратко слово.

	И аз, старикът белобрад,
	запътил се към Оня Свят,
	се хвърлих да творя сонети,

	защото с времето съм кът,
	а в мен не спират да кълнят
	безбройни рими и куплети.
@@	Сидни, Австралия — 2011 г.
P$
