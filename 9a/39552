P>
	На внуците си бабата разправя:
	„И аз съм също лекарка, деца,
	и като дядо ви с това се славя,
	че първа ученичка съм била.“

	Шон умно я поглежда, преценява:
	„За пример, бабо, си била. Добре!
	Като си лекарка, кажи тогава,
	все още ли работиш или не!“

	„Не, Шон! Виж, баба много ви обича…
	Спрях зарад вас… Откакто сте родени,
	вий сте под моя грижа и надзор…“

	А той по детска логика отсича:
	„If you are not working, sorry granny,
	then you are not a doctor anymore!“*
	[* Ако не работиш, извинявай, бабо, но ти не си лекарка вече!]
@@	Сидни, Австралия — 2012 г.
P$
