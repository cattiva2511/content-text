P>
	Лежим един до друг в леглото двама,
	той здраво стиска моята ръка.
	Приспивам го и в тъмнината няма
	с тих глас народна приказка редя.

	Превърнат в слух, той разказа попива,
	но милият е капнал от игри —
	личи си по прозявката сънлива,
	че е готов и скоро ще заспи.

	След миг почувствувах, че ме целува!
	„Good night. I love you*, дядо“ — промълви.
	[* Лека нощ. Обичам те…]
	А моето сърце се развълнува —
	разнежен, трогнат, насълзих очи.

	В таз детска обич, чиста и велика,
	се крие щастието на старика!
@@	Сидни, Австралия — 2013 г.
P$
