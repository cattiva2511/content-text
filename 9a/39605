P>
	Виси над мивката ми глухонямо —
	пред него аз се бръсна всеки ден
	и там, с неодобрение голямо,
	оглеждам своя образ отразен.

	На времето — не само огледало —
	то беше мой приятел, скъп другар,
	а днес към мен съвсем е охладняло —
	показва ме набръчкан, грозен, стар.

	И ми се хили, гледа ме с насмешка,
	а аз се осъзнавам чак сега,
	че Бог-Творец не е направил грешка,
	като не му е дал език, уста…

	Представям си, как щеше то тогава
	да ми се смее и ме подиграва.
@@	Сидни, Австралия — 2013 г.
P$
