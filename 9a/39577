P>
	По трудолюбие тя няма равна —
	неспирно готви, чисти и пере… —
	„прислужница“ безплатна и безправна
	по ред, установен от векове.

	Съпруга — нощем, през деня — кобила(!).
	Изпраща челяд и съпруг в зори,
	и чашата кафе на екс изпила,
	се „впряга“ да работи за пари.

	За нея няма отдих и почивка,
	(едва ли нявга ще й дойде ред!)
	и крета тъй, безропотно, с усмивка,
	без Thank you*, без признание в ответ.
	[* Благодарност]

	О, майко всеотдайна, отзивчива,
	те мислят, че така си ти щастлива!
@@	Сидни, Австралия — 2013 г.
P$
