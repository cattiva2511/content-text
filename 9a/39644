P>
	Издадоха ми нов паспорт… Подмяна!
	От снимката ме гледа стар човек —
	съсухрен и набръчкан като шпек,
	с коси, покрити сякаш с бяла пяна.

	Прочетох два-три пъти имената —
	не можех да повярвам, че съм аз.
	„За жалост, ти си! — в мен отекна глас.
	О’кей е и рождената ти дата.“

	Рождена дата! Нещо в миг ме жегна:
	„Какво се чудиш, старче, погледни! —
	навършил си седемдесет и три…“
	И тежка мъка гърлото ми стегна.

	На работа с години се отдал,
	не съм усетил, че съм остарял.
@@	Сидни, Австралия — 2012 г.
P$
