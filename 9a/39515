P>
	Прелиствам старите албуми —
	свидетели житейски нями,
	и бледи фотоси без думи
	назад ме връщат в младостта ми.

	Колеги, близки и другари…
	На плаж, в чужбина, на бригади…
	Ех, снимките са явно стари,
	но ний на тях много млади.

	Телата — стройни и набити,
	косите — буйни лъвски гриви,
	в очите — страсти неприкрити…
	О, Боже, колко сме красиви!

	Не ний! Прекрасна, вдъхновена
	е младостта ни дръзновена.
@@	Сидни, Австралия — 2009 г.
P$
