P>
	Спомням си го още как играе,
	на челцето му — рогца наболи;
	милото създание не знае,
	че гергьовски нож ще го заколи.

	Край трапезата ще спазим всички
	с печеното агне обичая,
	ще проливам скришом аз сълзички
	и пред себе си ще обещая,

	нож, сатър, до гроба да не хвана,
	даже да е за самоотбрана,
	камо ли животно да убия…

	……………………

	Минах веч седемдесет и трета,
	без да наруша с курбан обета
	в чест на християнския светия.
@@	Сидни, Австралия — 2012 г.
P$
