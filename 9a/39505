P>
	Неделно утро. Карам го лежерно —
	на леност и нега съм се отдал;
	с наслада сърбам от кафето черно
	и Лермонтов чета в оригинал.

	Край мен са теменужки разцъфтяли
	във всевъзможни форми, багри, цвят;
	те в моя дом градинка са създали —
	един миниатюрен райски свят.

	И музика небесна ме опива:
	сюита „Le tombeaux de Couperin“;*
	[* Le tombeaux de Couperin — гробът на Куперен]
	душата ми, доволна и щастлива,
	в блаженство среща пролетния ден.

	Защо ми трябва Рая в небесата,
	когато тук го имам на земята!
@@	Сидни, Австралия — 2011 г.
P$
