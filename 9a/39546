P>
	Простете, че ви повишавам глас
	и пакостници често ви наричам!
	То е защото ме боли за вас
	и прекалено много ви обичам.

	При мен ли сте, изцяло съм нащрек —
	все нещо непредвидено ще стане,
	игрите ви завършват ту с кьотек,
	ту с нечие магарешко реване.

	А тез игри, те просто нямат край,
	седите пред таблета с часове
	и книгата съвсем не ви привлича,

	но ако ви посмъмря, то се знай,
	ще изревете като зверове:
	„Таз лоша баба веч не ни обича!“
@@	Сидни, Австралия — 2012 г.
P$
