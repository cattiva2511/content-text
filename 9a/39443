	Живях дълго. Водих бурен, интересен и в известен смисъл поучителен живот. В течение близо на две столетия имах възможност да се срещам и общувам с почти всички забележителни фигури на нашия политически и духовен живот. А и не само на нашия. С някои от тях ме свърза голяма човешка близост, с други — също такава човешка ненавист. С някои съм разговарял с часове и дни, до съмнало, както се казва, други съм зървал само за миг, но благодарение на феноменалната ми памет и почти патологичната ми интуиция и за тях съм си създал образ с най-точни измерения и най-ярки краски.
	Време е вече да споделя с читателя натрупаните впечатления, спомените, размислите по повод на хора и явления. Защото Смъртта, този неумолим Съдник, е вече близо и подобно неоценимо богатство не бива да погине.
@	Петър Незнакомов
