P>
	От раждането си човекът знае,
	че е преходен гост на този свят,
	но го забравя или пък нехае
	и смята, докато е още млад,

	че като костенурка ще векува.
	И нищо, че край него хора мрат —
	не му се вярва, и все му се струва,
	че няма край житейският му път.

	След време, в кабинета му на тясно
	смъртта го сграбчва в своя хладен скут.
	Стъписан, той се мята като луд.
	Човече, спри! Нима не бе наясно,

	че вече ти не си ни здрав, ни млад
	и си моментен гост на този свят!
@@	Сидни, Австралия — 2013 г.
P$
