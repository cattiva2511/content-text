P>
	Говорихме си като зрели хора
	и аз попитах милия хлапак:
	„Понякога, в минути на умора,
	не искаш ли да станеш бебе пак?

	Ще ти пристройват и ще те обичат,
	ей тъй, да папкаш, акаш и да спиш,
	ще те изкъпват, хранят и обличат,
	а ти напук ще плачеш… за престиж.“

	„Не вярвам, дядо, да си сериозен —
	ти знаеш ли какво е да си ням,
	да си зависим, дразнен и тормозен
	от всекиго по възраст по-голям.

	И колкото да се дереш и пискаш,
	вода дори не можеш да поискаш!!!“
@@	Сидни, Австралия — 2013 г.
P$
