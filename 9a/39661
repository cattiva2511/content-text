P>
	Зад всеки мъж велик стои жена —
	историята ни го потвърждава.
	Например, Клеопатра в древността
	Антоний тласкала към бойна слава.

	И Беатриче, като ангел бял
	е лирата на Данте вдъхновила.
	Петрарка, Лаура с любов възпял
	и тази обич го обезсмъртила.

	Нима би станал рицар Дон Кихот
	без Дулцинея, с чийто лик свещен
	се хвърлял с мелниците във сражение?!

	И ти, съпруго вярна, цял живот
	геройски с мен вървя и бе за мен
	опора, стимул, муза, вдъхновение!…
@@	Сидни, Австралия — 2012 г.
P$
