P>
	Не мога веч да ставам сутрин рано,
	към службата да тичам и под стрес
	да бъхтя пак усърдно и припряно.
	Ни сили имам, нито интерес.

	Така е! Всяко нещо е до време:
	учението е на младини,
	по-късно, щом животът те поеме,
	до сетен дъх работиш за пари.

	Но идва старост, грозна и горчива —
	отпадаш телом, духом и така
	се влачиш с притъпени сетива.
	Единствената ти алтернатива

	е от служебния водовъртеж
	байрак да вдигнеш… и се предадеш!!!
@@	Сидни, Австралия — 2013 г.
P$
