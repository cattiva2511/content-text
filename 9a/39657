P>
	И старостта достойнства, чар си има…
	Напуснали са младите дома
	и старите, без челядта любима,
	се радват на фриволна свобода.

	На себе си сега са господари —
	от чужда воля веч не зависят
	и нямат страх, че някой ще ги свари,
	когато си „подслаждат“ с гола плът.

	Най-сетне имат време да пътуват,
	да следват стари цели и мечти,
	че даже правото да боледуват(!)…

	Което са пропуснали в живота,
	в слугуване, в гонитба за пари,
	ще го наваксат в старостта с охота.
@@	Сидни, Австралия — 2011 г.
P$
