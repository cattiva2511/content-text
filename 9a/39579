P>
	Те бяха младежи напети и свежи
	с по детски невинни и чисти души,
	растяха с големи мечти и копнежи,
	с надежди и вяра във бъдните дни.

	Тиран невменяем на бой ги изпрати
	да стрелят „врага“ в непозната земя —
	оттам се завърнаха мъртви, сакати…
	Бе мръсна, безсмислена, тежка война.

	Родината-майка ги срещна в ковчези,
	отдаде им почести, титли…, протези,
	държавното знаме им стана покров!

	А бяха момчета едва възмъжали,
	с пробудени страсти, от мощ напращяли,
	все още не вкусили нежност, любов!…
@@	Сидни, Австралия — 2007 г.
P$
