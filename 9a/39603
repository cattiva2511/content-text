	[* „Огледало, огледало на стената“]
P>
	Не те обичам вече, огледало!
	Какво показваш — старческо лице
	набръчкано, изпито, погрозняло…
	Като се видя и ми става зле!

	Защо ме правиш на карикатура?
	Не знаеш ли, че да изглеждаш днес
	красив и млад е признак на култура
	и израз на престиж, и на финес?

	А то ми заговори от стената:
	„Ех, мило старче, как не го съзнаваш,
	че в твоите дълбоки старини

	не ти поглежда никой «красотата»,
	а всеки гледа колко още даваш
	и имаш ли останали пари!“
@@	Сидни, Австралия — 2011 г.
P$
