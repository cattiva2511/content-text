P>
	Разхождаме се в парка на прохлада.
	Гугутка гука, розов храст ухае,
	луната лик разбулва, здрач припада…
	Това е щастието, да, това е!

	Прихванем грип и… край, дошло е време —
	смъртта край нас с косата си витае.
	Но Бог не е решил да ни приеме —
	това е щастието, да, това е!

	Връхлитат вкъщи внуците ни мили
	и става тя на вили-и-могили —
	деца са още и им се играе…

	Пристойваме им, с лакомства ги глезим,
	докато грохнем и език изплезим —
	това е щастието, да, това е!
@@	Сидни, Австралия — 2013 г.
P$
