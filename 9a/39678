P>
	Старее милата ми, кротко страда —
	годините май много й тежат.
	И болести я мъчат без пощада —
	износена е крехката й плът.

	А аз, макар да съм по-стар от нея,
	стоически понасям старостта,
	с проблемите й болестни живея,
	кураж й вдъхвам, с думи я теша.

	И в спомен мил унесен виждам ясно
	след сватбата момичето прекрасно
	в онази нощ, останали сами…

	И вечна благодарност в мен прелива
	към таз, която, нежна и свенлива,
	моминството си с обич ми дари!
@@	Сидни, Австралия — 2013 г.
P$
