P>
	Във Холивуд таз вечер дефилират
	„звездите“ на Червения килим…
	С тела, с лица без бръчки парадират —
	с бижута скъпи, с пищни рокли, с грим…

	Богатство! Блясък! Сцени феерични!
	Изкуствено постигнат идеал.
	Триумф на чудесата козметични,
	на ножът, по телата им играл.

	Кого ли истината днес смущава —
	светът очаква зрелища, забава…
	Ботокс и парафин са тук табу.

	Ала сред тях една звезда прочута
	блести без фалш, без грим и без бижута —
	самата тя, естествено бижу!
@@	Сидни, Австралия — 2013 г.
P$
