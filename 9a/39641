P>
	Ний цял живот се будехме с петлите —
	сънят ни бе мираж недостижим.
	Мечтаехме да дойдат старините,
	да си починем и да си отспим.

	Работихме за дрехи и прехрана,
	търгувахме със здраве за пари,
	догде в нас нищо здраво не остана…
	Къде сте вий пенсионерски дни?!

	И те не закъсняха. Всеки знае,
	че може вече до обяд да спи,
	за работата без да го е грижа…

	………………………….

	„Защо не спиш, те питам, пет часа е…“
	„А, ти?“; „Не мога! Кръстът ме боли,
	та станах някак да се пораздвижа!!!“
@@	Сидни, Австралия — 2013 г.
P$
