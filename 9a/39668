P>
	И днес, когато взор назад отправя,
	се чудя още как ли сме могли
	с такава стръв и с дисциплина здрава
	да покорим житейски планини.

	Какви несгоди, трудности, прегради
	преодоляхме в дружен брачен впряг!
	Макар че бяхме крехки, нежни, млади,
	не вдигнахме до края бял байрак.

	И в старините пак сме оптимисти —
	със борбен дух, младежки напористи.
	Но чак сега разбирам в послеслов —

	за всички тез успехи тайни няма!
	Постигнахме ги с нашата голяма,
	красива, чиста, истинска любов!
@@	Сидни, Австралия — 2013 г.
P$
