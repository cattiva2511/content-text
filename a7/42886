	Един лъв се натъкнал на заек, който спял дълбоко. Тъкмо се приготвил да го сграбчи, наблизо изтопуркал хубав млад елен и той оставил заека, за да го последва. Заекът се уплашил от шума, събудил се и дим да го няма. Лъвът дълго време гонил елена, но не успял да го хване, и се върнал да изяде заека. Като видял, че заекът също е избягал, той си казал:
	— Така ми се пада, защото изпуснах плячката, която беше в ръцете ми, с надеждата да получа повече.
	{img:lyv_i_zaek.png|Лъв и заек}
