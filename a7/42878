	Веднъж маймуната танцувала на едно събиране на животните и всички толкова харесали изпълнението й, че я избрали за царица. Лисицата, която й завиждала за оказаната чест, се натъкнала на един капан, в който имало парче месо. Тя завела маймуната на това място и й казала, че е намерила имане, но не се е възползвала от него, а е запазила тази ценна находка за своята царица — и я подканила да го вземе. Маймуната лекомислено се приближила и се хванала в капана. Когато обвинила лисицата, че нарочно й е устроила клопка, тя отговорила:
	— Ех, маймуно, като ти е толкова умът, как ще царуваш над животните?
	{img:lisica_i_maymuna.png|Лисица и маймуна}
