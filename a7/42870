	Орел се спуснал от мястото си на една висока скала, сграбчил с ноктите си едно агне и го понесъл нагоре. Една гарга, която видяла похищението на агнето, изпитала завист и решила да подражава на силата и бързия полет на орела. Тя полетяла наоколо, като пляскала шумно с криле, и кацнала върху един голям овен с намерение да го отнесе, но ноктите й се заплели в руното на овена и не могла да се освободи, колкото и силно да пляскала с криле. Овчарят видял какво се случило, дотичал и я хванал. Той веднага подрязал крилете на гаргата, а вечерта я занесъл вкъщи и я дал на децата си. Когато те го попитали:
	— Татко, каква е тази птица?
	Той отговорил:
	— Доколкото ми е известно, това е гарга, но иска да я мислят за орел.
	{img:orel_i_garga.png|Орел и гарга}
