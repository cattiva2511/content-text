	Един амбулантен търговец закарал магарето си на морския бряг да купи сол. На връщане пътят минавал през един поток, където магарето се подхлъзнало и без да иска паднало, а като се изправило, товарът му бил доста олекнал, тъй като солта се стопила във водата. Търговецът се върнал обратно и пак напълнил кошовете си с повече сол от преди. Когато стигнал отново при потока, магарето нарочно паднало на същото място и щом се изправило отново, с доста олекнал товар, победоносно изревало, в знак, че е постигнало своето. Търговецът прозрял хитростта му и го закарал за трети път на брега, където купил товар сюнгери вместо сол. Магарето отново направило същия номер и паднало нарочно, когато стигнало потока, но сюнгерите се напоили с вода и товарът много натежал. Така хитростта му се обърнала срещу него, защото сега носело на гърба си двойна тежест.
	{img:tyrgovecyt_na_sol_i_magareto_mu.png|Търговецът на сол и магарето му}
