	Един заспал лъв се събудил от мишка, която пробягала по лицето му. Като се надигнал раздразнено, той я хванал и щял да я убие, но мишката жаловито се примолила:
	— Ако ми пощадиш живота, някой ден ще ти се отплатя за добрината.
	Лъвът се изсмял и я пуснал. Случило се така, че скоро след това ловци хванали лъва и го привързали за земята със здрави въжета. Мишката чула рева му, дошла, прегризала въжето със зъби и го освободила, като извикала:
	— Ти се присмя на думите ми, че някой ден бих могла да ти помогна и не очакваше да получиш от мен отплата за милостта си, но сега виждаш, че е възможно дори и мишката да бъде полезна на един лъв.
	{img:lyv_i_mishka.png|Лъв и мишка}
