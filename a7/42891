	Лъв и мечка едновременно хванали едно яре и се сбили ожесточено за него. След като си нанесли ужасни рани и се изтощили от дългата битка, те рухнали от умора. Една лисица, която била обиколила отдалече няколко пъти, ги видяла двамата проснати на земята, а по средата лежало недокоснато ярето. Тя изтичала между тях, грабнала ярето и хукнала през глава. Лъвът и мечката я видели, но не били в състояние да се вдигнат и си казали:
	— Жалко, че трябваше да се бием толкова, за да се възползва накрая лисицата.


	_Понякога така се случва, че на един се пада целият труд, а на друг — цялата печалба._
	{img:lyv_mechka_i_lisica.png|Лъв, мечка и лисица}
