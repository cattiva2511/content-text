	Двама души пътували заедно и внезапно една мечка се изпречила на пътя им. Единият от тях се изкачил бързо на едно дърво и се скрил в клоните. Другият, като видял, че мечката ще го нападне, се проснал на земята и когато тя се приближила и с муцуната си го подушила от глава до пети, той затаил дъх и колкото могъл се престорил на умрял. Мечката скоро го оставила, защото, както е известно, тя не се интересува от трупове. Когато се отдалечила достатъчно, другият пътник слязъл от дървото и шеговито запитал другаря си какво му прошепнала мечката на ухото.
	— Даде ми съвет — отвърнал спътникът му — „Никога не пътувай с приятел, който те изоставя в беда“.


	_Нещастието е изпитание за приятелството._
	{img:mechkata_i_dvamata_pytnici.png|Мечката и двамата пътници}
