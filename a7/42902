	Един лъв, който не можел поради старост и немощ да си доставя храна със сила, решил да прибегне до хитрост. Той се оттеглил в леговището си, легнал там се и престорил на болен, като се погрижил за болестта му да се разчуе навсякъде. За да изкажат съчувствието си, животните идвали едно по едно в леговището му, където лъвът ги изяждал. След като много животни изчезнали така, лисицата се досетила за измамата и когато се явила пред лъва, застанала вън от пещерата на безопасно разстояние и оттам го попитала как е.
	— Горе-долу — отговорил лъвът, — но защо стоиш отвън? Моля те, влез вътре да поговорим.
	— Не, благодаря — казала лисицата. — Забелязах, че много следи от стъпки водят към пещерата ти, но нито една не излиза оттам.


	_Мъдър е този, който се учи от нещастията на другите._
	{img:bolniyt_lyv.png|Болният лъв}
