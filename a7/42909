	Две жаби живеели в един вир. Когато вирът пресъхнал от лятната жега, те го оставили и тръгнали заедно да си търсят друг дом. Както вървели, натъкнали се на един дълбок кладенец, пълен догоре с вода, и като го видели, едната жаба рекла на другата:
	— Хайде да се спуснем и да си направим дом в този кладенец — той ще ни дава подслон и храна.
	Другата предпазливо отговорила:
	— Но представи си, че водата и тук пресъхне. Как ще се измъкнем от толкова голяма дълбочина?


	_Не прави нищо, преди да си помислил за последствията._
	{img:dvete_zhabi.png|Двете жаби}
