	Една изгладняла лисица видяла хляб и месо, оставени от овчари в хралупата на един дъб, вмъкнала се в дупката и яла до насита. Когато свършила, коремът й бил толкова подут, че не можела да излезе, и започнала да пъшка и да оплаква съдбата си. Друга лисица, която минавала оттам, чула воплите й, приближила се и запитала защо се оплаква. Щом разбрала какво се е случило, тя й рекла:
	— Ами ще трябва да останеш там вътре, приятелко, докато не станеш такава, каквато си била, когато си се вмъкнала, и тогава лесно ще можеш да излезеш.
	{img:preyalata_lisica.png|Преялата лисица}
