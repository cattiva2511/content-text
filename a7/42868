	Един орел стоял на висока скала, като дебнел да улови един заек. Стрелец с лък видял орела от мястото, където се бил скрил, прицелил се точно и го ранил смъртоносно. Орелът погледнал стрелата, пронизала сърцето му, и видял, че тя била направена с неговите собствени пера.
	— Мъката ми е двойна — възкликнал той: — да загина от стрела, направена с пера от собствените ми криле!
	{img:orelyt_i_strelata.png|Орелът и стрелата}
