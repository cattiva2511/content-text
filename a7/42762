>	Глава 1

	— Аз съм пас. — Лорд Саймън Джеймс Уинстън, седми маркиз на Брекънридж, хвърли картите си и се изправи от масата. Не можеше да победи Фоксхейвън. Проклетият херцог винаги печелеше.
	Саймън и Улф Тейн, херцогът на Фоксхейвън, се познаваха още от деца и все пак някои неща така и не се променяха. Когато скуката налегнеше Улф, той никога не губеше. Без значение дали игра на карти като тази вечер, глупав облог в колежа, или бой с юмруци, което можеше да се случи, ако лорд Райли не се спре скоро, нищо не можеше да спре победата на Негова Светлост.
	За съжаление, другият мъж на масата им явно не бе достатъчно умен, че да долови намеците. Указанията лежаха пред него като карта. Първо, Улф бе изгубил интерес по време на шумните кавги в парламента по-рано тази седмица, от които бе излязъл, след като поискаха намесата му. После не беше видян никъде по време на годишния бал на майка си. И последно, Саймън го бе открил в библиотеката сам, четящ книга за насажденията в колониите. Но истината лежеше в боксовия салон: никой не искаше да се изправи в двубой с него. Малкото, които бяха рискували, напуснаха ринга целите посинени, но поне схванали посланието.
	И макар мъжът тази вечер да излъчваше посланието „Не ме е грижа дали ще спечеля или загубя“, това беше повече от сигурен знак, че ще обере всеки шилинг, който имаха.
	Лорд Андрю Мастерсън, граф на Уиндъншайър, огледа картите си, преди да погледне към Саймън, сякаш изучавайки изражението му. Със сигурност имаше нещо в ръката си, което да го задържи за още едно раздаване в играта. Но ако графът искаше да рискува, кой бе Саймън, че да се тревожи? От всички около масата графът най-дълго носеше титлата си. Андрю бе станал деветият граф на Уиндъншайър само няколко седмици след като баща му умря малко след раждането му. Имайки предвид, че осмият граф на Уиндъншайър бе почти на деветдесет години, всички бяха шокирани, че е издържал толкова дълго и на тази възраст е успял да произведе наследник. Но според слуховете, Андрю бил пълно копие на предишния граф в по-младите му години, което не оставяше капка съмнение, че е негов истински наследник.
	— И аз съм пас, по дяволите. — Това бе виконт Джонатан Райли, чийто баща управляваше земите, слугите и семейството си с железен юмрук. Носеше се шеговит слух, че той никога няма да умре, защото не искаше да предаде юздите на друг. И през цялото време бе така загрижен титлата да не премине в семейството на брат му, че след създаването на наследника си бе продължил, докато направи още девет сина за всеки случай. Мъжът бе нищо, ако не се подсигури, че има кой да го наследи след смъртта му. За повечето мъже двама сина биха били повече от достатъчни. Но не и за графа на Стоктън, който бе покрил всички възможни нещастия, като се започне от нова чумна епидемия до още една война с Колониите, но този път с инвазия в Англия. Между войните и болестите поне някое от момчетата му щеше да оцелее. За нещастие, подсигуряването на това, че титлата ще остане в семейството, водеше до разпръскването на значително количество пари от всичките му роднини. Джон имаше пари, но колкото по-малък бе синът, толкова по-малка бе издръжката му. Саймън подозираше, че Джонатан се грижеше за по-младите си братя, докато по-възрастните правеха всичко по силите си да живеят колкото се може по-аристократично. Затова повече от всички той имаше причини да държи картите си, особено ако има хубава ръка. Но както винаги, мъжът подтикваше Улф да залага все повече и повече. Това му бе навик още от дните им в Итън.
	— О, кученцето играе твърдо тази вечер. — Повдигайки веждите си, Джонатан дръпна от цигарата си и изпусна облаче дим.
	— Джон, мисли малко — предупреди го Саймън.
	Улф мразеше да го наричат „кученце“. Дори бъдещия херцог не бе имунизиран срещу грубите майтапи към по-младите в колежа. Кръсти някой с името Улф и добави към това завистта на вторите и третите синове, и създаваш предпоставка за измисляне на прякори.
	Улф се ухили, показвайки равни бели зъби.
	— Не го предупреждавай точно сега. В момента се забавлявам най-много, отколкото през цялата вечер. По дяволите, сега се забавлявам повече, отколкото през цялата изминала седмица.
	Ах, мамка му. Саймън допи брендито си, уведомявайки слугата, който изглеждаше така, сякаш ще заспи прав, че чашата му е празна.
	— Напълни я отново, Уилям, и отивай да си лягаш. Ще се справим до края на вечерта и без теб.
	— Благодаря, сър.
	Раздаването продължи, а залозите ставаха все по-високи и по-високи. Андрю се изправи да донесе брендито на масата. Когато Улф избута всичките си жетони към центъра на масата, Саймън се задави с питието си. Джонатан се зачуди за миг, преди да измъкне плик, все още запечатан с печат в наситено кралско червен цвят. За нещастие, заради светлината и ъгъла Саймън не успя да види чий е печатът.
	— Какво, по дяволите, е това? — попита Улф.
	— Ексклузивна вечер с жена, избрана специално за теб от Мадам Ева.
	— Коя? — попита Улф с типичния си отегчен, незаинтересован маниер.
	Но Саймън долови леко вълнение в гласа му. Съмняваше се, че това има нещо общо с причината Джонатан да поръча това.
	— Мадам Ева. Тя организира идеалните срещи на хора за една нощ. Не мога да повярвам, че никога не сте чувал за нея, Ваша Светлост — каза Андрю, разпалвайки все по-разрастващия се огън от раздразнение в Улф.
	Той погледна Андрю.
	— Никога не ми се е налагало да наемам някой, за да си намеря жена за през нощта, за разлика от някои други в тази стая.
	— Е, някои от нас не са благословени с това да бъдем херцози — промърмори Джонатан.
	— Мятай тогава срещата си на масата и си покажи ръката.
	Джонатан се усмихна, сваляйки четири карти от една и съща боя. Посягайки да вземе купчината, той спря, когато Улф започна да сваля картите си една по една с лицето нагоре.
	— Флош Роял.
	Андрю започна да вие от смях.
	— И ето защо както Саймън, така и аз хвърлихме картите си.
	— Изглежда перфектната ти среща ще прекара нощта на мечтите си с мен… нали знаеш… херцогът. — Но Улф не посегна, за да вземе залозите, дори напротив, гледаше обявата сякаш тя щеше да го ухапе.


	Саймън седеше около кръглата маса дълго след като и последната пура догоря, а приятелите му се качиха на каретите си. Четиримата се събираха на игра на карти всяка седмица вече седем сезона подред, стига всички да бяха в града. През последните два сезона му бе станало навик да излиза веднага след приятелите си. Без значение в кой час пристигнеше в градската къща, която бе купил за любовницата си, тя винаги го чакаше. Копнееше за женско докосване, но не за коя да е жена.
	Взе табакерата от масата. Затваряйки очи, се опита да мисли за нещо друго, а не за меките извивки на вдовицата Чандра Малори, неговата бивша любовница през последните две години. Тя бе сложила край на отношенията им преди седмици и отказваше да говори с него. Всичко, което знаеше, бе, че тя не посещаваше никакви социални мероприятия и когато бе отишъл до дома й, чукчето на вратата липсваше, характерно уведомление, че не си е у дома. Което го караше да се чуди къде е отишла, след като земите на починалия й съпруг сега бяха във владение на племенника му, Маркъс Малори, който буквално бе изхвърлил Чандра като мръсно коте.
	Но домът на Малори в Лондон, където тя бе живяла със съпруга си, не бе минал във владение на наследника. Това, както и малката издръжка, може да не бяха кой знае какво, но поне й осигуряваха някакъв комфорт. Беше му адски трудно да не стисне племенника за гърлото всеки път, щом го засече в парламента. Глупакът някак бе осигурил да го изберат да заеме мястото на чичо си в парламента. Което го поставяше в непосредствена близост до Саймън.
	Чувайки как Малори обяснява, че е прочистил новия си дом веднага щом е разбрал, че вдовицата не носи под сърцето си наследника на чичо му, караше Саймън да иска да го пребие. Но ако не искаше да предизвика учудени погледи и подозрения, Саймън трябваше да се въздържа. И все пак, всеки път щом говореха за това, тя ставаше тъжна, мислейки за къщата, която е била неин дом цяло десетилетие, и на него му се приискваше да разбие носа на идиота. Чандра веднъж му бе разказала за унижението, когато е трябвало да докаже, че не е бременна, и когато наследника обявил, че вече не е добре дошла в дома му, давайки й ден да събере нещата си и да напусне.
	Самата мисъл за нея го караше да се възбужда, принуждавайки го да смени позата си. Това трябваше да приключи. Но просто не можеше дори да си представи да е с друга жена, макар да бе танцувал с няколко по време на баловете, на които бе присъствал. По дяволите, дори бе извел няколко от жените в градината, за да ги целуне. Никоя от тях не успя да предизвика дори бегъл интерес в тялото му.
	Може би, ако се свържеше с Мадам Ева, щеше да има по-голям успех. Ако тя откриеше жена, която може да го възбуди дори за една нощ, вероятно щеше да може да продължи с живота си. И докато само той, срещата му и неуловимата Мадам Ева знаеха за това, нямаше да се налага да се справя с други проблеми. Беше време да пробва нещо ново. Всичко, което би изтрило образа на Чандра от мислите, мечтите и сърцето му бе добре дошло. С това решение той хвърли табакерата на масата.

	* * *

	Чандра заобиколи още веднъж масата. Красиво украсената маса за вечеря бе покрита с най-финия китайски порцелан. Елегантно сребро и кристал блестяха на светлините на свещите, съдържайки всички деликатеси, които обичаше — от портокали до шоколадови бонбони. Стомахът й изкъркори, напомняйки й, че трябваше да изяде храната, която готвачката бе приготвила за нея на обяд. Вместо това бе стояла зад бюрото си, чудейки се дали да пише на Мадам Ева да отложи срещата, която й бе уредила за тази вечер.
	Но в крайна сметка бе размислила. Докато бе минавала през парка, бе видяла бившия си любовник лорд Брекънридж. Както винаги, той бе облечен по последна мода, а добре ушитите му дрехи показваха мускулестата му фигура дори от другия край на парка. Спомените за това как правеха любов я накараха да седне на най-близката пейка, тъй като краката й бяха затреперили неудържимо, заплашвайки да се огънат под тялото й. Скрита на пейката, тя го наблюдаваше. Съмняваше се, че я бе видял, но ако бе така, той се постара да игнорира присъствието й. Бе спирал да говори с всяка майка с дъщеря за женене, която се бе приближила до него. Маркизът щеше да бъде идеалният съпруг за всяка млада дама.
	Чандра знаеше много добре колко добър улов е той. Начетен и образован, както в изкуството, така и в леглото, той можеше да накара всяка жена да се чувства като гръцка богиня. Той боготвореше тялото на Чандра, разпалвайки най-дълбоките й чувства и най-тъмните й фантазии. Тя притисна длан към покрития си с корсет стомах, сякаш можеше да задържи емоциите, които той възбуждаше в нея. Саймън бе на брачния пазар, беше дошло време да създаде наследник и със сигурност знаеше това толкова добре, колкото и Чандра знаеше, че никога няма да стане негова маркиза.
	Без значение колко много го желаеше.
	Чандра бе продала някои от бижутата, които Саймън й бе подарил на раздяла, тъй като споменът за получаването им бе прекалено болезнен. И единственото правилно нещо й се бе видяло да използва парите от тях да заплати за една нощ, изпълнена с удоволствие, за да може да го забрави. Когато пред дома й, точно в осем часа, бе спряла карета без отличителни знаци, тя се бе качила в нея, отпътувайки за мястото, където Мадам Еванджелин й бе уредила среща. Никой не знаеше къде ще ходи тази нощ Чандра. Никой от доверения й кръг. Нито прислугата, нито приятелите й и най-вече сестра й, която се бе омъжила за свещеник.
	Сега, в тази стая, тя се бореше със страха си. Разумът й се бореше с всепоглъщащата нужда да бяга, да обърне гръб на тази шарада и да отиде някъде, където и да е, само да е далеч оттук. Можеше да направи това. Не, тя _трябваше_ да направи това. Щеше да прекара една нощ с непознат мъж и на сутринта щеше да си тръгне оттук и да продължи с живота си. Беше се убедила, че ще се справи. Но сега, в голямата притихнала къща в покрайнините на Лондон, увереността й се бе изпарила.
	Леко почукване на вратата и една прислужница влезе с още един поднос с храна.
	— Мадам, срещата ви пристигна. Ако се нуждаете от още нещо, позвънете и аз ще дойда. — Тя остави подноса и дръпна настрани завесата, за да покаже зеленото въже на звънеца. — Звънецът ще се чуе само в моята стая. По тази причина ще повикате мен.
	— Може ли да ти задам един въпрос? — Ръцете на Чандра трепереха, както и гласа й. Тя ги стисна пред себе си, опитвайки се да успокои нервите си.
	Жената спря и я погледна.
	— Да, мадам.
	— От дълго време ли работиш тук?
	— Да, мадам. Вече две години.
	Чандра прехапа устни.
	— Била ли си на много от тези… срещи?
	— Не на много, мадам, но те са нещо обичайно тук. Нека ви уверя, че досега нито една жена не е позвънила. — Прислужницата се усмихна. — Ако не позвъните, ще се видим на сутринта, за да ви помогна да се облечете.
	— Благодаря…?
	— Майли.
	— Благодаря, Майли.
	Прислужницата се обърна при звука от стъпки по стълбите в същото време, в което се обърна и Чандра.
	— Щом той влезе, аз ще изляза през врата на спалнята. Никой не бива да вижда и двама ви заради безопасността и репутацията ви.
	Чандра кимна.
	От другата страна на вратата се чуха два мъжки гласа, но бяха заглушени и тя не успя да различи думите им. Молейки се да има сили да остане на крака, тя сграбчи облегалката на най-близкия стол с облечените си в ръкавици ръце, докато кръвта бушуваше във вените й. Другата си ръка тя притисна към стомаха си, за да успокои пеперудите, пърхащи в него. Поемайки си дълбоко дъх, тя затвори очи, и щом вратата се отвори, погледна към новодошлия.
	— Какво, по дяволите, правиш тук? — Гневният мъжки глас бе пълен с мъжко самодоволство.
	Поглеждайки към мъжа, Чандра прикри шока си, но само него. С гнева можеше да се справи много добре. Това й даваше възможността да упражни контрол върху ситуацията.
	— Представям си, че правя същото, което и ти, скъпи Саймън.
	— Мадам Ева сгреши. Идеалната среща друг път — промърмори той.
	Той започна да крачи из малката всекидневна като животно в клетка, изсмуквайки всичкия кислород. Спря, колкото да свали сакото си, хвърляйки го върху стола в стил „Кралица Ана“ в ъгъла на стаята, само за да го вдигне и да го удари с всичка сила отново и отново. Щом горкото сако преживя доста удари, той го пусна на стола.
	— Свърши ли или смяташ да пребиеш така и жилетката си?
	Той я погледна.
	— Бъди благодарна, че си изкарвам яда върху дрехите си, а не съм дошъл да те разтърся хубаво.
	Тя повдигна вежди.
	— Моля?
	— Имаш ли някаква представа колко безразсъдно е малкото ти приключение? Нямаше някаква идея къде отиваш и мога да се обзаложа, че не си казала на никой, и че никой не би те потърсил тук. Да не споменаваме, че тук можеше да те чака някакъв разбойник, мошеник или развратник.
	— Вместо това се оказа един определен разбойник, мошеник и развратник.
	— Мошеник! Никога не съм се отнасял с теб по друг начин, освен с уважение.
	Гневът му я предизвикваше да възрази. Тя можеше да спомене за обидните подаръци и бижутата, които й изпращаше, но след това щеше да се наложи да обясни какво е направила с тях, затова се спря, дори и само за това да не разпалва повече гнева му.
	— Господи, трябва да те върна у дома още сега — каза той.
	— Приключихме с това преди седмици. Не съм твоя отговорност. — В мига, в който изрече думите, осъзна, че са грешните. Саймън изглеждаше така, сякаш някой му бе отнел въздуха. — Саймън, нямах…
	Вдигайки ръка, той я спря.
	— Чандра, добре съм. Просто се обърках за миг.
	Спирайки пред масата, той си сипа чаша вино. При нормални обстоятелства щеше да предложи първо на нея. Вместо това я изпи на един дъх, преди да сграбчи бутилката и да седне на стола в ъгъла, пиейки директно от бутилката.
	— Защо не извикаш прислужницата, която отговаря за теб, и не й кажеш да ти повика каретата?
	Умът й й нашепваше да последва предложението му, преди нещата да са излезли извън контрол. Но сърцето й не се интересуваше особено от това, което нареждаше разума й.
	— Ще го направя, но те доста се постараха тази вечер да бъде специална. Ще бъде грубо, ако поне не изядем вечерята, която ни поднесоха.
	Саймън седеше, подпрял лакти на коленете си, гледайки към бутилката с вино в ръката си. За няколко дълги минути не отговори нищо. Когато погледът му най-после срещна нейния, тя не успя да разчете мислите му. В миналото емоциите и мислите му бяха отворена книга за нея. Сега я погледна с пуст поглед и просто сви рамене.
	Той се изправи в пълната си впечатляваща височина от метър и осемдесет и погледна към подредената за вечеря маса, преди да тръгне към нея. Спомен за първия път, в който го видя, вървящ през балната зала, за да си запази танц с нея, проблесна в ума й. Тъй като наскоро бе приключил траура й, тя не бе планирала да танцува. И макар да му бе отказала, Саймън бе останал до нея.
	Докато обикаляха балната зала, тя се бе почувствала спокойна и на третата обиколка нещо в него я бе накарало да се съгласи да излезе в градината с него.
	Може би заради чара му, или заради романтичните светлини навън, докато се движеха през частните градини на имението. Или може би заради годината траур, тя копнееше отново за мъжко докосване. Но там, в прегръдката му под лунната светлина, кръвта й бе кипнала и тя бе проклела дрехите си, които я разделяха от това, за което бе закопняла така силно: докосването му. Еротични картини на ръцете му върху гърдите й, на устните му срещу бледата й кожа, я бяха оставили разтреперана дори още преди устните му да докоснат нейните. Всичко, върху което бе успяла да се концентрира, бе начинът, по който я държаха силните му ръце, и начина, по който целувките му караха коленете й да се огъват.
	Тя бе обичала съпруга си. Той бе мил, внимателен мъж. И все пак само десет минути, прекарани в обятията на този скандален развратник Саймън, я бяха накарали да осъзнае, че никога досега не е разбирала какво е истинска страст. Лорд Брекънридж определено бе опасен за добруването й.
	— Чандра — гласът му я измъкна от омаята на спомените, — добре ли си?
	Кимайки, тя седна срещу малката маса и махна с ръка.
	— Какво ще желаете, милорд?
	— Не е нужно да ми сервираш.
	— Така е. Но искам.
	Той сви рамене и седна на стола, постилайки бяла кърпичка в скута си. Тя посегна към чинията внимателно, за да не докосне ръката му, и избра всички храни, които знаеше, че той обича. Когато му я подаде, пръстите им се докоснаха и тя едва не възкликна от шок заради искрата, която премина помежду им.
	Очите му срещнаха нейните и познатото желание, лумнало между тях, й отне дъха. Тя очакваше той да бутне чинията настрани и да я вземе в обятията си. Но той нямаше да го направи отново. Никога повече.
	Храниха се в потискаща тишина и от време на време се чуваше потропване на приборите по китайския порцелан. Храната можеше да бе най-хубавата, но тя не усещаше вкуса й.
	— Саймън, съжалявам.
	— За какво по-точно съжаляваш? — Той остави вилицата си на масата. Мъжът пред нея вече с нищо не напомняше на гневния й бивш любовник, който бе влязъл в стаята по-рано. Този джентълмен бе маркизът, който познаваше, винаги контролиран, както бе през първите месеци на връзката им. Макар да даваше всичко от себе си в леглото, той се затваряше напълно извън него. Чак след втория им месец заедно бе научила нещо за семейството му.
	Тя срещна погледа му.
	— Съжалявам, че те нараних.
	— И защо? Защото предпочиташ да плащаш, за да правиш секс с непознат, вместо с мен като моя съпруга?
	Ето я и нея, най-после наяве. Реакцията й на предложението му за брак. В ума му тя бе взела сърцето му и го бе стъпкала на пода. И все пак нищо не можеше да бъде по-далеч от истината… тя бе пожертвала всичко заради него. Любовта й към него я бе накарала да отхвърли единственото нещо, което искаше повече от всичко на света, единственото, което никога нямаше да може да бъде. Негова съпруга.


>	Глава 2

	Тя го погледна през масата, сякаш думите му не показваха достатъчно добре какъв идиот е той. Трябваше да последва инстинкта си и да откаже да дойде на срещата. Писмото бе дошло този следобед, точно когато обмисляше да пише на Мадам Ева, за да отложи срещата. В писмото бяха описани всички причини, поради които тази среща трябва да бъде изпълнена. Нямаше начин тайнствената Мадам Ева да знае, че той бе имал двугодишна връзка с Чандра. Никой не знаеше. Приятелите му вярваха, че той си има дългогодишна любовница, но никой не го бе питал коя е жената.
	Когато за пръв път бе видял Чандра в балната зала, тялото му бе реагирало инстинктивно и всяка частица от него крещеше да я завоюва и да я направи своя. Да я отведе в градината бе импулсивно решение. Бе го обхванало толкова примитивно собственическо чувство, че едва се бе въздържал да не вдигне полите й и да я направи своя още тогава. Никога не бе изпитвал толкова бърза и толкова силна страст към която и да е жена.
	След като бяха прекарали първата си нощ заедно, на следващата сутрин не можеше да ходи в права линия. Тя го бе яздила като жребец на Нюмаркет. Апетитите й си съперничеха с неговите, докосване за докосване. Колкото повече й даваше той, толкова повече взимаше тя. Страстта в тази добре възпитана дама го бе изненадала и на сутринта той знаеше, че ще изминат още много дълги нощи, преди да утоли желанието, което бе разпалила в него.
	Когато дните преминаха в месеци, той осъзна, че никога няма да може да я извади от организма си. Тя бе пристрастяване, от което нямаше намерение да се отказва. Той й купи къща на улица, където много рядко можеше да се срещне някой от висшето общество. Слугите идваха само когато къщата бе празна, позволявайки на него и на Чандра да се радват на свободата и уединението си. През последните няколко месеца бе прекарал повече време там, отколкото в семейния им дом на „Гросуеът Скуайър“.
	Чандра работеше с него, помагаше му за баловете, които организираше преди, както и за някои проблеми, които имаше със земите си на север. Тя успяваше да променя речите и писмата му така, че да ги направи по-представителни, не така строги, и в същото време да запази сериозната им природа. Двамата с Чандра се допълваха един друг, тя бе мека и даваща, а той суров, но справедлив. В замяна той й помагаше за финансите, позволявайки й да увеличи това, което й бе оставено. И все пак тя отказваше да взема пари от него. Би дала на друг всеки шилинг, който притежаваше, затова той бе взел предпазни мерки да й помага, без да я кара да се чувства така, сякаш получава подаяния. Но повече от времето те прекарваха в обятията си, четейки, говорейки или просто унесени в тишината.
	— Саймън?
	— Какво? — Поклащайки глава, за да прочисти ума си, той отиде до затворената врата в другия край на стаята. Отваряйки я, изруга, виждайки огромно легло с четири колони, покрито с тъмночервено кадифе. Представата да я съблече там, бледата й кожа върху тъмните цветове накара члена му да се втвърди болезнено. — Изглежда Мадам Ева мисли за всичко.
	— От другата страна има и баня.
	— Информация, от която нямам нужда. — Защото ако представата за нея гола в леглото не бе достатъчна да го довърши, то да си я представи гола и мокра във ваната определено успяваше.
	Тя докосна рамото му. Простият жест разби и малкото самоконтрол, който притежаваше. По-бърз от мигване, той се завъртя и я дръпна в ръцете си. Нахвърли се върху устата й и плъзна езика си да помилва нейния, щом тя разтвори изненадано устни. Обви ръка около нея и я притисна към себе си, за да й покаже колко много я желае, докато заравяше пръстите на другата си ръка в косата й, измъквайки фибите, които придържаха фризурата й.
	Искаше му се тя да го отблъсне. Да зашлеви лицето му. Всичко, което може да му покаже, че е пристъпил границата. Но с дълбок стон тя обви ръце около тила му, притискайки дребното си тяло по-силно към него. Той задълбочи целувката, притегляйки я към стената, издърпвайки всичките пластове плат и събирайки ги около кръста й. Той пъхна едното си коляно между голите й бедра. Проклетата жена не носеше бельо.
	Мисълта едновременно го вбесяваше и възбуждаше.
	Изтласквайки мисълта, че тя бе дошла тук, за да спи с друг мъж, назад в ума си, той се фокусира върху факта, че е отново в обятията му. Тя се изви срещу докосването на панталоните му, възбудата й го изгаряше през плата, засилвайки глада му все повече и повече така, както никога не бе мислил, че може да е възможно, а кръвта във вените му почти закипя. Треперещите й пръсти се заеха с копчетата на бричовете му, докато най-после успя да освободи члена му. Ерекцията му изискваше вниманието й и той не можеше да мисли заради прилива на кръв към долните части на тялото му.
	Той откъсна устни от нейните.
	— Кажи ми да спра.
	Тя поклати глава и с ръце, които сякаш не можеха да се наситят да го докосват, избута дрехите му настрани, казвайки му без думи, че и тя е така възбудена, както и той.
	Сграбчвайки задните й части, той я вдигна на ръце, нагласяйки ерекцията си срещу входа на женствеността й. Тя проплака, но не го спря. И все пак той чакаше, имайки нужда от разрешението й. Нямаше да може да си прости, ако на сутринта тя съжаляваше за това.
	— Кажи ми какво искаш.
	Тя поклати глава отново.
	— Кажи го! — заповяда той по начина, по който караше другите лордове да се свият пред него.
	— Вземи ме сега, моля те — каза тя срещу рамото му. — Саймън, имам нужда от теб.
	— И двамата ще горим в ада — каза той и я смъкна надолу, плъзвайки се дълбоко в нея. Стенейки, той плени устата й, тласвайки се толкова навътре, че тя не можеше да поеме нито милиметър повече от него. Използвайки стената за опора, той се отдръпна, преди да се тласне отново силно. Изгради ритъм и тя започна да отвръща на движенията му, следвайки тласъците му. Обвивайки крака около бедрата му, тя заби пети в долната част на гърба му.
	— Саймън, моля те — проплака тя, гореща и мека, изпращайки тръпка по гръбнака му. — Не тук, не така.
	Кимайки, той изрита обувките си, благодарен, че е бил достатъчно разумен да не обува хесенските си ботуши за вечерта. Размърда крака, позволявайки на бричовете си да се свлекат на пода, преди да отстъпи встрани. Стъпвайки внимателно, той се насочи към леглото, а с всяка стъпка потъваше все по-дълбоко в тялото й. Десет крачки никога не са били толкова далечни. След като я сложи да седне на края на високото легло, той я пусна, колкото да свали жилетката и шалчето си, хвърляйки ги настрани, преди да измъкне ризата си през глава.
	Щом смъкна всичките си дрехи, той се фокусира върху това как да я отърве от нейните. Реши да започне с фустата й и разкъса с лекота нежната материя, мятайки я на пода. Тя не показа никакъв знак, че се интересува от похабяването на дрехата. Той се зае с връзките на роклята й, докато най-после подадоха, и изруга, искайки да разкъса останалата част от дрехите й, докато не остане прекрасна и гола като него.
	Смъкна роклята по раменете й, улавяйки в капан ръцете й, и се зае с връзките на корсета й. Щом се справи и с тях, той ги смъкна надолу, оставяйки я гола до кръста и неспособна да движи ръцете си.
	— Саймън, моля те, освободи ръцете ми.
	— Все още не. — Той пое едно от красивите й зърна в устата си и го засмука. Тя изскимтя безгласно и се изви, казвайки му без думи, че иска още. Искайки да й достави удоволствие, посвети вниманието си първо на едната, а после и на другата й гърда, карайки я да трепери от неконтролируема нужда.
	— Нека те докосна — молеше се тя.
	— Не.
	— Но…
	— Смятам да те бележа със себе си, тази нощ. Разбираш ли това?
	Тя кимна.
	Той нежно захапа извивката на гърдата й.
	— Кажи го.
	— Да, разбирам.
	Плъзвайки се нагоре по тялото й, улови устните й, целувайки я с такава страст, че нямаше нужда да й казва с думи колко много му е липсвала. Тя трябваше да знае, трябваше да разбере. На сутринта или щяха да са сгодени, или той щеше да си тръгне оттук и никога повече да не погледне назад. След като й бе предложил веднъж, бе срещу всичките му принципи да го направи отново. Но, проклети да са принципите, той обичаше тази жена, и ако да я попита още веднъж му дадеше това, което желаеше най-много на този свят, той щеше да го направи. И обществото, и проклетите му правила можеха да вървят по дяволите.
	Отмятайки глава назад, тя изрече името му едновременно като проклятие и молитва. Размърда рамене, отчаяно опитвайки се да освободи ръцете си. Но той можеше да остане господар на случващото се само ако дългите й усърдни пръсти останеха далеч от тялото му. Саймън се отдръпна от нея достатъчно, че да я завърти по корем. Игнорирайки молбата й да освободи ръцете й, той вдигна полата й и я събра над копринените й бедра. Свободната му ръка помилва кожата й, наслаждавайки се на това, което не можеше да прогони от спомените си. Най-после тя лежеше гола пред него.
	Докосването му нито за миг не се откъсна от задните й части.
	— Помниш ли първият път, в който те наплясках, Чандра, как плачеше за още? Колкото красиво зачервено бе дупето ти и колко горещо на допир. Беше толкова влажна. Без значение колко пъти те обладавах онази нощ, никога не бе достатъчно.
	Стиснала силно очи, тя кимна и прехапа устни, когато дланта му плесна едната й задна буза. Звукът бе силен и остър, ехтейки в стаята.
	— Да, спомням си.
	— Искаш ли да те напляскам отново, скъпа? Искаш ли да почувстваш огъня?
	Тя залюля бедра в няма покана да направи точно това. Но той нямаше намерение да приеме мълчанието й. Нямаше да бъде великодушен, както бе преди. Той й бе позволил да има тайни, бе й позволил да не говори за нещата, които я тревожеха. Може би най-голямата му грешка бе в това, че никога не я притисна, никога не поиска повече, отколкото тя бе готова да му даде доброволно. Може би сега имаше нужда от лек тласък. Може би имаше нужда той да поеме целия контрол.
	Одраска розовата кожа на задничето й с нокти. Не достатъчно силно, че да я бележи, но само толкова, че да изпрати трепетни вълни през тялото й.
	— Трябва да го кажеш, Чандра. За разлика от преди, сега не си ми любовница и нямаме никакви обособени правила, тази нощ ще трябва да ми кажеш какво искаш.
	— Не го прави, Саймън, моля те. — Тя отново залюля задните си части към него.
	— Какво да не правя? Искаш ли да спра? Или…
	— Не — извика тя. — Не спирай. Никога не спирай.
	— Тогава, кажи ми, любов моя, какво искаш?
	— Напляскай ме.
	Той се усмихна и плесна същата задна буза, преди да се насочи към другата.
	— Винаги така учтива. Никой дори не би могъл да си представи палавницата, скрита под фасадата на изтънчена дама.
	Той редуваше плесници и ласки, докато задните й части пламнаха силно в червено. Целувайки голите й рамене, той смъкна роклята надолу и освободи ръцете й, като внимаваше платът да не докосне чувствителната кожа на задните й части, след което хвърли дрехата на пода. Тя се вкопчи в покривката на леглото над главата й.
	— Какво искаш сега? Кажи ми и ще ти дам всичко.
	Гласът й бе толкова тих, че той едва я чу да казва:
	— Прави любов с мен, тук, точно така.
	Без да има нужда от повече окуражаване, той се плъзна в нея с нежни движения, които едва не го накараха да свърши. Спря, но не защото това щеше да я накара да полудее от похот, макар да бе гарантирано, просто не искаше да излее семето си в нея, преди да е готов. Горещината на зачервеното й дупе пареше бедрата и слабините му, правейки невъзможно да запази контрола над нарастващото си желание.
	Тя се надигна на лакти, променяйки ъгъла, под който се съединяваха телата им. Той започна да се тласка в нея отново и отново, а тя посрещаше всеки негов тласък със свой, поемайки го в себе си все по-дълбоко и все по-силно. Откри клитора й и започна да го дразни, докато членът му я изпълваше, изпращайки я над ръба. Тя изкрещя името му и се отдаде на забравата.
	Не прекалено рано, Саймън се отдръпна, изливайки семето си в дланта си. Беше мислил да свърши в нея тази нощ. В тази последна минута някакъв вкоренен в него пещерняк искаше да я маркира. Тя нямаше друг избор и щеше да остане притисната под него, без да може да стори каквото и да е било. Но честта му победи. Той може и да харесваше да доминира по време на секса с нейното позволение, но никога нямаше да я улови в капан, точно както тя никога не би уловила него.
	Наблизо имаше леген и той се почисти, след това избърса лицето си със студена вода, преди да се върне с влажна кърпа при Чандра. Тя още не бе помръднала, дишайки тежко след оргазма, и потрепери леко, когато той притисна кърпата към дупето й.
	— Добре ли си? — попита той и прие бързото й кимване. След като й помогна да легне на леглото, се изпъна до нея, притискайки тялото й към себе си. Така, както правеше и преди, след като са правили любов.
	И за миг, за този единствен миг, той си позволи да забрави, че тя бе разбила сърцето му.


>	Глава 3

	Фойерверките, избухнали в тялото й, изчезнаха и Чандра се зачуди дали светът й някога щеше да бъде същият. Всяко докосване, всеки тласък на Саймън я бе белязал, точно както й бе обещал той. За да й напомни, че има нужда от него, че го желае и копнее за него. В крайна сметка нощта се оказа най-доброто наказание. И все пак, докато я държеше притисната към гърдите си и стабилният му пулс туптеше до ухото й в утешителен ритъм, тя не знаеше дали ще има силите да му обърне отново гръб.
	— Да се извинявам ли, задето бях прекалено груб?
	Тя поклати глава.
	— Не, исках да си груб.
	Той се завъртя леко.
	— Ако не бях аз тази нощ, щеше ли да позволиш на „срещата“ ти да направи всичко това?
	Той искаше думите й. Винаги бе искал думите й. Веднъж й бе казал, че много мъже са прекалено глупави, за да се вслушват в думите на жените, защото виждаха нещата по различен начин. Не по-добър или по-лош, просто от различен ъгъл. И че той научил много, гледайки от всички различни ъгли.
	— Не и така, ако въобще го бях направила. Мислех, че ще мога, но, честно казано, нямаше да го направя. Толкова много пъти днес мислех да откажа да дойда. Докато чаках да дойдеш тази вечер, на няколко пъти едва не избягах оттук.
	Сърцето му забърза ритъма си, а очите му се затвориха, сякаш спеше. Но тя много добре знаеше кога спи и кога не. Той размишляваше, правеше стратегия. Трябваше да отвлече ума му от желанието да си я върне.
	— А ти щеше ли да правиш любов с която и да е жена, изпратена тук?
	Без да отваря очи, той каза:
	— Определено щях да опитам.
	Тя затаи дъх, за да не проплаче заради емоционалната болка, която й причиниха тези четири думи. Разбира се, че той щеше да легне с нещастната жена, която дойдеше тук. Веднъж бе казал на Чандра да не задава въпроси, чийто отговори не е готова да чуе. Освен това бе обещал никога да не я лъже. И ако няма наистина добра причина да го направи, той й бе обещал никога да няма тайни от нея.
	Преглъщайки, тя отвърна.
	— Не биваше да питам.
	— Не съм казал, че щях да успея.
	Когато погледна нагоре към него, дълбоките му кафяви очи я гледаха.
	— Не разбираш — прошепна тя.
	— Това чувство, което, предполагам, почувства току-що, това, което свети в очите ти, сякаш върху гърдите ти тежат стотици килограми, а някой забива нож в корема ти и го върти, точно така се почувствах, когато влязох тук тази вечер и разбрах, че чакаш някой непознат.
	Гневът се изливаше от него и когато той се отдръпна от нея, слизайки от леглото, тя придърпа завивката към брадичката си.
	Как можеше толкова болка и гняв да изпълваха един мъж? Той рядко показваше тази страна от себе си. И никога не я бе насочвал към нея, дори не и в нощта, в която бе отказала предложението му за брак. Затваряйки клепачите си, натежали от напрежението и болката, тя позволи на спомените й да се върнат към онази нощ.


	_Лежаха голи пред огъня и слушаха как дъжда барабани по прозорците навън, наслаждавайки се на празната къща. Саймън бе отпуснал глава в скута й, а ръката му се плъзгаше нагоре и надолу по голите й гърди._
	— _Ненаситен си._
	— _Нямаше да ме харесваш, ако не бях._
	— _Щях да те харесвам по всеки възможен начин. — Тя се усмихна надолу към него, прокарвайки пръсти през гъстата му коса. — Кога ще се срещнем отново?_
	_Въздишката му й подсказа, че няма да е скоро._
	— _Трябва да пътувам до семейното ни имение на север. Има някои проблеми, които изискват личното ми внимание._
	— _Нищо сериозно, надявам се._
	— _Достатъчно сериозно, че икономът ми да поиска присъствието ми. Не е идеално време, особено след като Сенатът заседава сесия с нови закони, които засягат най-вече границите ни с Шотландия. Мога само да се надявам, че Андрю и Улф ще успеят да задържат гласуването, докато се върна._
	— _Какво мога да направя, за да помогна._
	— _Ела с мен?_
	— _Бъди сериозен._
	— _Сериозен съм. Ела с мен._
	— _Като каква? Като секретарка? Като любовница?_
	— _Като моя съпруга._
	_Лед изпълни вените й. Тъга помете душата й._
	— _Не е смешно, Саймън._
	_Вдигайки се на лакти, за да може да я погледне, той обгърна с ръце бузите й._
	— _Сериозен съм, Чандра. Омъжи се за мен. Ела с мен и можем да се венчаем в Гретна Грийн, а по-късно да направим голяма сватба._
	— _Саймън, не мога да се омъжа за теб._
	— _Ще помогне ли, ако ти се обясня в любов?_
	_„Не, няма да помогне“, крещеше тя, докато сърцето й се пръскаше на хиляди парчета. Ако нещата бяха различни, ако тя бе различна, предложението му щеше да е всичко, което би могла да желае. Втори шанс да обича. Но животът бе жесток и нямаше да й позволи такова щастие. Поклащайки глава, Чандра се опита да се отдръпне от него. Саймън обаче не й го позволи._
	— _Никога преди не сме говорили за чувства, но мислех, че е ясно какво изпитвам към теб. Грешал ли съм? Не изпитваш ли нищо към мен?_
	— _Само ако беше толкова лесно. Разбира се, че изпитвам. — Повече от нещо, тя го обичаше с всяка фибра на тялото си. Но нямаше да се омъжи за него. Нямаше да понесе обожанието му да умре в брачното им легло. Тогава щеше да е уловена в капан с мъж, който щеше да има всяка причина да я мрази. — Не съм мислила за брак, след като съпругът ми почина. Ако трябва да съм искрена, мислех, че ще изживея живота си като веселата вдовица._
	_Той седна, за да я погледне._
	— _Нима отказваш предложението ми?_
	_Тя кимна, неспособна да изрече думите, но така, без да говори, тя си отричаше онова, което желаеше повече от всичко друго на този свят. Той се изправи на крака и започна да крачи пред камината. И за пръв път, откакто го познаваше, той не бе способен да изрече едно смислено изречение._
	— _Саймън, нека нещата помежду ни си останат такива, каквито са. Аз съм щастлива. Но ако искаш, официално мога да стана твоя любовница. — Една малка лъжа нямаше да я убие. Нали?_
	— _Моля ви, обяснете ми, госпожо Малори, защо предпочитате да ме чукате тайно, вместо да се омъжите за мен публично. От мен единствено члена ми ли искаш?_
	_Тя се намръщи._
	— _Това беше грубо._
	— _А да искаш да ми станеш любовница вместо съпруга не е? — Една по една той започна да събира дрехите си. — Прости ми, че съм бил неспособен да видя над това._
	— _Нима ми казваш, че си искал от предишните си любовници повече от телата им?_
	— _Ти. Си. Различна. — Той изрече всяка от думите през стиснатите си зъби. — И много добре го знаеш. От връзката си имаме повече от една изгода. Не ти плащам за нищо и ти не спиш с мен заради дълбоките ми джобове._
	— _Сериозно се съмнявам, че единствената причина на любовниците ти да спят с теб са парите._
	— _А аз въобще не мога да повярвам, че говорим за това. — Той разряза въздуха с ръка, сякаш слагайки край на целия разговор и се насочи към вратата._
	— _Саймън, защо да разваляме нещо, което е така прекрасно?_
	_Той спря, но не я погледна, от тялото му се излъчваше едва обуздан гняв._
	— _Съжалявам, че го развалих с брачното си предложение._
	— _Знаеш, че не си ми безразличен._
	— _Обичам те, Чандра. Разбираш ли това? Аз. Те. Обичам. Искам да съм с теб всяка нощ, а не само тогава, когато мога да се промъкна, за да те видя._
	_„И аз също те обичам“, крещеше душата й, и то толкова силно, че се боеше, че той може да я чуе._
	— _Как трябва да отговоря на това?_
	— _Забрави, че съм попитал. — Неочаквано спокойното му държание изпрати тръпка по гръбнака й. — Няма да направя втори път тази грешка. Оставаш ли тук, или да загася огъня?_
	_Толкова студен, толкова студен. А огънят в камината не можеше да я стопли._
	— _Веднага щом се облека, ще си тръгна._
	— _Имащ ли нужда от помощта ми?_
	_Тя поклати глава, несигурна дали има. Държанието му бе така студено, че не можеше да понесе дори мисълта да я докосне отново._
	— _Много добре. Ако имаш нужда от нещо, знаеш как да се свържеш с мен. Да ти се обадя ли, когато се прибера?_
	— _Не, аз мисля… това е…_
	— _Искаш да сложиш край?_
	_„Не, искам да остарея в обятията ти.“_
	— _Мисля, че така е най-добре._
	— _Преди минута ми предлагаше да станеш моя любовница. Сега искаш да сложиш край на връзката ни?_
	_Тя кимна, неспособна да срещне погледа му или да проговори. Как можеше да го накара да разбере, след като тя сама не разбираше себе си? Но ако останеха заедно, без значение като какви, рано или късно той щеше да започне да я мрази, точно както я мразеше и Джордж. О, починалия й съпруг така й не й го каза, но бе спрял да идва при нея нощем и много месеци преди смъртта си не бе идвал при нея. По време на храненията той изглеждаше дистанциран, не говореше с нея и не я поглеждаше. Не можеше да понесе и Саймън да започне да се отнася с нея така._
	— _Разбирам. — Той се насочи към прозореца, без да поглежда към нея. Беше разбила сърцето му. Нямаше значение, че го правеше по най-правилните причини. Беше наранила мъжа, когото обича, и никога нямаше да спре да съжалява за това._
	_И по-лошото, той не бе видял това да се задава. Шокът от отказа можеше да бъде фатален. Предложението му може да не бе така романтично, като предложението на първия й съпруг, но в него бе вложено повече сърце. Беше очевидно, че той дори не е подозирал, че тя може да му откаже. Да бъде негова любовница от толкова дълго време, споделяйки с него не само физически, но и емоционално, човек би очаквал, че ще е нормално да се венчаят. Като вдовица тя имаше повече свобода, отколкото другите жени, но той не грешеше, мислейки, че тя ще приеме. Как може някоя жена да откаже на мъж като него?_
	_След като се облече, тя си тръгна преди него. Той не последва напускането й. Тя се върна у дома под дъжда, несигурна дали по лицето й се стичат дъждовни капки, или сълзи. Единственото, което знаеше бе, че се дави._
	_Изминаха две седмици, преди до нея да достигне вестта, че Саймън се е върнал в града, и се носеха слухове, че разкъсва всеки, който посмее да се изпречи на пътя му. Тя бе отишла до къщата и го чакаше там, въпреки че бяха сложили край на връзката си. Връщаше се там всеки ден в продължение на седмица, надявайки се, че ще дойде, и молейки се, че ще стои далеч. Една сутрин, когато се приготвяше да си тръгне за вкъщи, пристигна пратеник, облечен в черно-зелената ливрея на Саймън, носейки подарък за господарката на къщата…_
	_Благодари на мъжа и отнесе пакета в дневната, а ръцете й трепереха, докато отваряше кутията. Идеален комплект от диамантени обеци с подходяща диамантена огърлица лежаха в легълце от черно кадифе. Тя посмя да прочете картичката, знаейки, че бижутата имат за цел да я обидят, а не да засвидетелстват привързаността му към нея. През времето, през която бяха заедно, Саймън бе споменал неведнъж колко е приятно да е с жена, която не иска и не очаква от него скъпи бижута в замяна на компанията си. Да бъде с нея… За пръв път той бе с жена, която го желае само заради самия него, а не заради парите или титлата му._
C>
	Чандра, още когато ги видях, знаех, че ще подхождат перфектно на голата ти кожа. Колкото и да съм изкушен от предложението ти да станеш моя държанка, с цялото си уважение отказвам. Нека следващият ти защитник, защото предполагам, че сега си на пазара в търсене на такъв, успее да защити сърцето си по-добре, отколкото го направих аз.
@	С.
C$
	_Неспособна дори да отнесе камъните в дома си, тя бе наела файтон, за да върне подаръка в магазина, от който го е поръчал Саймън. По нареждане на джентълмена, който бе платил за тях, собственикът отказваше да й позволи да си тръгне, без поне да вземе равностойността на накитите в пари. Изненадана да открие, че Саймън е знаел, че тя ще върне комплекта, я бе смазала, но това, че я принуждаваше да запази парите, бе обида, по-голяма от всичко друго. Сякаш бе прекарала последните две години като негова курва. Докато обмисляше как да хвърли парите в лицето му, тя бе напуснала магазина, попадайки на две жени, които си говореха тихичко. Една от тях говореше за вечерта, която прекарала с мъж на среща, уредена от Мадам Ева._
	_Извинявайки се на жената за намесата, Чандра си бе тръгнала няколко минути по-късно с картичка в ръката и план. Какъв по-добър начин да изхарчи парите на Саймън, ако не за среща с друг мъж? Но още когато изпрати писмото на прочутата сватовница, знаеше, че нищо никога не се случва така, както е било планирано._


	Отскубвайки се от спомените за общото им минало, Чандра бе изненадана да открие Саймън наведен над нея, смръщил загрижено вежди.
	— Беше потънала в мислите си. Какво те тревожи?
	— Какво не ме тревожи тези дни? — Тя опита да се усмихне, но се провали… при това позорно.
	— Какво те тревожи, любима?
	„Не бъди толкова мил с мен, не сега.“
	— Боя се, че ако бъдем заедно, дори за една нощ, никога няма да отстъпиш. Не можем да се върнем там, където бяхме. Трябва да се ожениш и знам, че това ще ме разкъса отвътре, ако тогава съм все още до теб.
	— Никога няма да се оженя, ако ти не си тази, която стои до мен пред свещеника. — Силата в аргументите му не позволяваше никакви възражения.
	— Ти трябва да се ожениш.
	— Не и ако ти не си булката ми.
	— Ти си най-твърдоглавият… — Без да довърши, тя сграбчи възглавницата зад себе си и го замери раздразнена. Той просто стоеше с ръце на голите си бедра и позволи на мекия снаряд да го улучи право в гърдите, преди да падне на пода. Сграбчвайки втора, тя я хвърли отново и повтори това действие, преди да остане без нищо, с което да го замери…
	— Приключи ли, или искаш да събера боеприпасите ти и да ти ги дам, за да повториш отново всичко?
	— Спри да се опитваш да ме успокоиш.
	— Кой те успокоява? Напълно разбирам нуждата да изхвърлиш от себе си част от раздразнението. Ако си спомняш, едва не разпрах ръкава на проклетото си сако, когато влязох за пръв път тук. Камериерът ми ще изпадне в истерия, като го види. И все пак, имайки предвид обстоятелствата, бих го направил още веднъж. — Той събра възглавниците и ги изсипа на леглото. — Оръжията ти, любов моя.
	Той стоеше пред нея в пълната си прелест и тя се зачуди какво да прави с него. Избутвайки завивките, тя откри шалчето му, което той бе свалил по-рано. Увивайки копринената материя около ръцете си, тя знаеше точно какво иска да направи.
	— Ела тук — заповяда тя.
	Той повдигна вежди при заповедническия й тон. Правейки двете крачки, които ги разделяха, той погледна надолу към нея.
	— Тук съм.
	— Имаш ли ми доверие?
	— С цялото си сърце.
	Господи, той винаги е знаел правилните неща, които да казва.
	— Легни долу.
	— Много добре. — Той се качи на леглото и се излегна. Обкрачвайки бедрата му, тя се наведе над него и го целуна силно. Той винаги бе този, който упражняваше контрол, докато правеха любов, а тя изпълняваше най-вече ролята на подчинена. Но тази нощ тя искаше да бъде водещата. — Сложи ръце над главата си.
	След леко колебание той се подчини.
	— Ако ти позволя да направиш това — започна той, вдигайки едната си ръка, — ще поискам нещо от теб.
	— Ако мога, бих ти дала всичко, което поискаш.
	— В края на любенето ни ще ми кажеш защо отхвърли предложението ми.
	— Но…
	— Без „но“. Чаках достатъчно дълго.
	— Много добре. Но ако дори веднъж опиташ да поемеш контрола, ще напусна тази стая на мига и ще се съгласиш никога повече да не ме търсиш.
	— Да не си луда? Не мога да ти обещая такова нещо. Не и след тази нощ.
	Тя сви рамене.
	— Може би бях малко крайна.
	— Може би?
	— Добре. Ако поемеш контрол без позволението ми, никога повече няма да ме молиш да се омъжа за теб.
	— Ако ти позволя да правиш всичко, което искаш, трябва да разбереш, че ще продължа да те питам. Никога няма да се откажа.
	Тя кимна. След това, правейки единственото нещо, което никога не е вярвал, че ще направи, той вдигна ръце над главата си и затвори очи.
	— Дай най-доброто от себе си.
	Когато тя се плъзна по тялото му, за да завърже китките му за таблата на леглото, гърдите й се озоваха точно над устните му. И тъй като той никога не пропускаше шанса да засмуче гърдите й, той пое едно от зърната й в уста. „О, каква прелест“. Отне й няколко секунди да дойде на себе си и да си спомни, че сега тя заповядва.
	— Все още не си заслужил правото да ме докосваш — каза тя.
	Той повдигна едната си вежда.
	— Заслужил?
	Заслужил може би беше малко прекалено, имайки предвид, че с радост би му отдала всяка част от себе си. Тя копнееше за това, освен в случаите, в които не можеше да мисли, и сега искаше да го изпълни с толкова много желание, че да полудее. Без да има реална представа как да процедира, тя трябваше да го има оставен на милостта й. Дори само за малко.
	— Удобно ли ти е?
	Той дръпна окованите си китки.
	— Сигурно се шегуваш.
	Усмихвайки се, тя разбра защо той се мръщи. За Саймън най-важното в живота му бе да упражнява контрол върху всичките аспекти на живота си и да й даде такава сила беше в разрез с всяка фибра на тялото му. И все пак се подчиняваше на волята й. Ако искаше да се освободи, той притежаваше уменията да го направи за секунда. Тя не можеше да завърже свестен възел, дори ако от това зависеше живота й, но бе без значение. Той й бе дал това, което искаше тя… контрол. Може би, когато приключи с него, той щеше да се предаде и да й позволи да стане негова любовница. Никога нямаше да може да бъде негова съпруга, но можеше да има любовта му, докато той й го позволи.
	След като се отдръпна, за да се наслади на своята не чак толкова сръчна работа, тя притисна устни към неговите и се отърка в твърдия му член. Той дръпна ръце и сграбчи копринения плат, с който бяха завързани китките му. Ако продължаваше така, тя се разтревожи, че ще разкъса шалчето. Прокарвайки ръка през гърдите му, тя проследи изваяните мускули на ръцете и гърдите му, така перфектни, сякаш бяха изградени от мрамор. Всеки мускул подскачаше под докосването й, щом ноктите й го драснеха леко по вътрешната страна на ръката, след това по раменете и отстрани по тялото му.
	— Да не би да се опитваш да ме накажеш? — Гласът му бе по-дълбок и по-дрезгав от обикновено.
	— Какво ми каза веднъж? О, нека помисля… — Тя се отърка в слабините му и той изви гръбнак нагоре. — Мисля, че точните ти думи бяха… — Навеждайки се напред, тя прошепна в ухото му: — … може да намериш невероятно удоволствие в наказанието. — Захапа леко ухото му, увеличавайки натиска на ноктите си върху стомаха му.
	Без да бърза, тя целуваше и вкусваше по пътя си надолу по голата му кожа, изложена пред нея като за пир. Когато стоновете му станаха по-дълбоки и дишането му се учести, тя стана по-смела. Придвижи се надолу и се озова срещу ерекцията му. Вдигайки поглед към лицето му, за да срещне погледа му, изпълнен с огън и похот, тя обви ръка около члена му, без да откъсва погледа си от очите му, и пое главичката в устата си.
	Той отметна глава назад и изруга, използвайки думи, които би трябвало да я накарат да се изчерви. Но в този момент същите думи минаваха пред ума й. Разтваряйки устни по-широко, тя пое още от члена му в устата си. Когато очите й се напълниха със сълзи, се отдръпна назад, оставяйки само главичката му между устните си. Тя го милваше, вкусвайки го. Саймън задърпа завързаните си ръце и таблата на леглото изпука. Стимулирана от вътрешната му борба и неспособността му да избяга, тя си даде време да се наслади на удоволствието, което му доставяше. Той надигна бедрата си, но тя се съмняваше, че той осъзнава какво е направил, или че може да контролира действията си. Най-после тя смени позата си, така че нито една част от тялото й не докосваше неговото.
	Задъханото му дишане се успокои и той отвори очи. Стенейки, той каза:
	— Исусе! Не можеш да ме оставиш така.
	— Какво искаш?
	Той задърпа ръцете си.
	— Теб.
	— Имам нужда от думите ти, Саймън. Имам нужда да ми кажеш какво искаш от мен.
	Поглеждайки я, той простена:
	— Искам красивата ти уста отново около члена си, искам да ме поемеш толкова дълбоко, че да не можеш да дишаш.
	Това определено бяха доста думи. И то какви!
	— По дяволите, Чандра! Моля те.
	Тя не почака да я моли втори път. Когато устните й го обгърнаха отново, той я възнагради с още един стон, който извибрира през цялото му тяло. Тя продължи да вкусва възбудата му, докато семето не започна да се излива от члена му. Облизвайки го от основата до връхчето, тя го пое дълбоко до самото си гърло още веднъж, масажирайки тестисите му, докато използваше езика си, за да го измъчва. Когато тялото му се стегна, тя се отдръпна назад.
	— Мамка му! — Той се бореше да вдигне главата си от възглавницата, за да я види по-добре. — Чандра, позволи ми да свърша. Позволи ми да те докосна.
	Тя поклати глава и насочи отново вниманието си към тялото му.
	— Господи, да… точно така, ах, по дяволите. — Леглото се тресеше под него, докато той дърпаше шала. — По дяволите, моля те, Чандра, довърши това.
	Отдръпвайки се, тя се усмихна и облиза устните си.
	— Шшт. Търпение.
	Обкрачвайки го отново, тя посегна между телата им и го насочи към влажната си женственост. Пое го дълбоко в себе си, а дъхът заседна в гърлото й, обожавайки начина, по който той я разтягаше, както винаги. Саймън изви нагоре бедрата си, прониквайки по-дълбоко в нея. Тя постави ръце на таблата на леглото зад него и този път, щом той пое зърното на гърдата й, тя не възрази. Яздейки го, бе заслепена от силата на оргазма, който я разкъса, отнемайки дъха й с мощта си.
	— Нека те докосна — помоли се той.
	Тя не можеше да говори, само кимна срещу раменете му, щом се срина върху него. Преди да успее да си поеме дъх, той освободи ръцете си и я завъртя по гръб. Дивият поглед на лицето му й показа, че го е избутала до самия ръб на търпението му. Той я сграбчи силно, вдигайки единия й крак над бедрото си, за да я разтвори пред себе си. Каза й, че я обича в същия миг, в който й обеща да я накара да разбере какво му е причинила.
	Чандра избухна отново, падайки от ръба на толкова интензивен екстаз, че звезди експлодираха зад клепачите й, и тя помисли, че може би за миг бе изгубила съзнание. В последния момент, както правеше винаги, Саймън се отдръпна, но вместо в кърпичка в ръката си, или на леглото, той изля семето си върху корема й. Как само й се искаше да го бе направил вътре в нея.


>	Глава 4

	Да не може да я докосне бе ужасяващо. Саймън имаше нужда да контролира и винаги бе така. Беше отгледан да управлява земите си, мястото си в Сената, и допреди да срещне Чандра, той бе упражнявал контрол върху всеки аспект на живота си. Но тя го изненадваше всеки път. Това, което се бе случило между тях, бе в разрез с всичко, на което държеше той, и все пак, заради нея би го направил отново и отново. Каквото е нужно, за да я задържи до него, дори това да върви срещу природата му, той щеше да направи жертвата.
	Претъркулвайки се, той спусна крака от леглото. Докато се опитваше да успокои дишането си, се чудеше дали това, което се бе случило между тях, щеше да промени нещо. Дори не знаеше как си бе мислил, че би могъл да я преживее.
	— Ще проверя дали да подготвили банята.
	Тя не отговори, но той не бе и очаквал. Влизайки в съседната стая, завари голяма вана, пълна с димяща вода, да го чака. Връщайки се в спалнята, той взе Чандра на ръце и я отнесе, потапяйки я в горещата вода, преди да се присъедини към нея. В миналото винаги, бе сядал зад нея, но сега искаше да я гледа в очите. Ваната бе създадена за двама и след като се настани срещу нея, той й даде малко време да се подготви за това, което трябва да му каже. Но тя така и не проговори.
	Когато не можеше да чака повече, той прошепна.
	— Чандра.
	Без да го поглежда, тя се протегна, милвайки коляното му.
	— Знам, че ти обещах обяснение.
	— Понякога, ако го кажеш бързо, прави нещата по-лесни. — Той се зачуди какво може да бъде толкова трудно за казване. Дали тайно не бе омъжена за друг? Самата мисъл го разгневи. Освен последния път, в който бяха заедно, тя така и не изрече на глас чувствата си, но той бе изпитал всичко, което чувства тя към него.
	Тя кимна, сякаш съгласявайки се със съвета му.
	— Не мога да се омъжа за теб.
	— Така твърдиш ти — отвърна без нотка на враждебност. След това я зачака да продължи.
	— Имам нужда да ме разбереш.
	— Опитвам се. — Взимайки ръцете й в своите, той сведе глава към нея, за да срещне очите й. — Можеш да го направиш. Нищо от това, което ми кажеш, няма да промени чувствата ми към теб.
	Тя се фокусира върху нещо зад него, може би върху стола до стената, всичко, което да й попречи да гледа към него, ако думите й бяха прекалено трудни за приемане. Сълзи изпълниха очите й и тя се стегна, сякаш се подготвяше да му каже най-лошото.
	— Саймън, аз съм безплодна.
	Той примигна.
	— И?
	— Само това ли ще ми кажеш?
	Той не знаеше много за репродуктивните свойства на женското тяло и за износването на деца, за да каже повече.
	— Не съм сигурен какво друго да кажа. Имам предвид, няма как да си сигурна, нали?
	— Бях омъжена цяло десетилетие и така и не родих дете. Това само по себе си ме уверява. — Тя опита да излезе от ваната, но той я спря, слагайки ръка на стомаха й, сърцето на проблема между тях.
	Притискайки устни към нея, той я целуна, но не със страст, а с любов и разбиране.
	— Попитах само, защото нямам достатъчно информация.
	— Не мога да те обрека на живот без наследник. Постоянно се надявах, че може да забременея, но всеки месец откривах, че не съм.
	— Значи ако беше бременна…
	— Щях да си събера багажа на мига и да замина с теб за Гретна Грийн. Но ако не мога да ти дам наследник, не мога да рискувам да се омъжа за теб.
	Той обмисли думите й.
	— Нека видим дали съм разбрал, няма да се омъжиш за мен, ако не си бременна. И изглежда имаме проблем, тъй като аз нямам намерение да те забременя, ако не сме се венчали. Нашите деца ще бъдат заченати в брачното ни легло.
	— По време на брака си живеех в непрестанно унижение месец след месец, щом цикълът ми дойдеше. Джордж никога не каза нищо, но знаех, че е разочарован заради провала ми. А след това да докажа, че не съм бременна след смъртта на Джордж беше още едно невероятно унижение. Не можех да понасям да гледам съжалението в очите на всички и да слушам клюките, че жена му е била безплодна.
	— Никога ли не си се замисляла, че проблемът може да е бил в Джордж? Че разочарованието му е било насочено към него, а не към теб? От това, което си ми казвала за него, бих решил, че се е разстройвал, виждайки те колко си разтревожена, задето си го провалила.
	— Да, но ние с теб сме интимни почти от две години и нищо.
	Махвайки с ръце във въздуха, Саймън се облегна назад във ваната.
	— Защото никога не съм изливал семето си в теб.
	— Чувала съм жени да забременяват и по този начин.
	— Но много рядко. Обаче аз искам да се оженя за теб, не за утробата ти. — Обгръщайки лицето й с ръце, той я принуди да срещне погледа му. Трябваше да я накара да разбере колко много я обича и колко много се нуждае от нея. Последния месец без нея бе най-ужасният в живота му.
	— Чандра, това, което е от значение за мен, е да бъдем заедно. Ще е чудесно да имаме деца, но бих предпочел брат ми да наследи титлата и земите ми, пред това да живея без теб. Обещавам ти, че няма да те оставя незащитена, както го е направил предишният ти съпруг.
	— Саймън…
	— Нека да довърша. Знам, че си обичала Джордж, но съм убеден, че те е грижа за мен. Може би никога няма да успееш да ме обикнеш така, както си обичала него. Мога да живея с това. Но не мога да живея без теб. — Изправяйки, той й предложи ръката си, за да излезе от ваната. — Когато не си до мен, съм нетърпим. Направо съм изненадан, че все още имам приятели, и, повярвай ми, точно сега никой от парламента не иска да общува с мен. — Той взе кърпа от стола и коленичи, за да подсуши краката й.
	— Чух слухове за това. — Тя се усмихна надолу към него.
	— Не бях никак лицеприятен. — Взря се в нея. — Е?
	— Ще ми дадеш ли няколко дни, за да обмисля всичко?
	Той се изправи, искайки да попита какво толкова има да мисли, но успя да задържи въпроса си. Вместо това попита:
	— Колко време ти трябва?
	С изненада в бистрите си очи, тя предложи:
	— Получи ли покана за маскарадния бал на Фоксхейвън? — Саймън се върна в спалнята и я положи на леглото, без да откъсва погледа си от нея.
	— Да, както и цял Лондон.
	Обгръщайки лицето й с ръце, той каза.
	— Тогава ще искам отговора ти.
	— Много добре. Ще ти изпратя писмо, за да знаеш с какъв костюм ще бъда.
	Тя може и да смяташе, че нямаше да я познае, ако не знае какъв е костюмът й, но той бе способен да я открие и със затворени очи.
	Присъедини се към нея на леглото. Имаха още няколко часа до зазоряване и той смяташе да й покаже за последен път, че приемането на предложението му ще е най-доброто нещо, което може да направи. Имаше нужда тя да знае, че може да я обича и за двама им.


>	Глава 5

	Къде, по дяволите, беше тя?
	Андрю и Улф два пъти бяха идвали при него, опитвайки да разберат защо стои и гледа входа на залата. Саймън бе изчерпал извиненията си преди три приятелски визити, а търпението му се бе изпарило. Беше пристигнал пръв. За щастие, Улф бе доста разсеян и сякаш не забеляза, че Саймън, който никога не идваше навреме за който и да е бал, беше дошъл още рано-рано. Истината бе, че херцогът не бе казал почти нищо, докато не застанаха един до друг часове по-късно, оглеждайки главната зала.
	— Кого чакаш? — попита Улф, оглеждайки стаята.
	— Клеопатра. А ти?
	— Ще знам, когато я видя.
	За пръв път тази вечер Саймън истински видя приятеля си. Херцогът действително чакаше също като него някоя жена и Саймън подозираше, че може би Мадам Ева имаше нещо общо с това. Може би самият той имаше същото търсещо изражение като Улф. Или може би, защото след „срещата“ си Улф се държеше някак различно, по-малко въздържано и по-нетърпеливо. Но без Саймън да признае, че се е възползвал от услугите на сватовницата, нямаше как да попита Улф как е минала срещата му.
	Саймън кимна.
	— Успех тогава.
	— Да, и на теб. Ах, това ли е твоята Клеопатра?
	Саймън завъртя рязко глава настрани и дъхът заседна в гърлото му, а тялото му реагира, както реагираше винаги, щом я видеше.
	— Да, тя е.
	— Интересно. — Улф го потупа по рамото, преди да се отдалечи, изгубвайки се в тълпата.
	Чандра остана на входа за миг, завъртайки шнура на чантата си около китката си, преди да се насочи към една от страничните стаи. Саймън премина през залата и заставайки в една от нишите, той зачака. Щом тя мина покрай нея, той обви с ръка кръста й и я дръпна при себе си в скривалището.
	Тя възкликна, щом устните му се наведоха към нея и той я целуна силно. Бяха изминали само няколко дни от раздялата им, но той не бе успял да спи добре, преследван от образа й и загрижен, че може да я изгуби.
	— Саймън — прошепна тя срещу устните му.
	— Здравей, любима. — Той отдели миг да помилва къдриците по раменете й. — Какъв е отговорът ти?
	— Не си губиш времето, а?
	Погледът му се стрелна към нейния.
	— Пропиляхме достатъчно време.
	— Трябва да ти кажа нещо, преди да ти дам отговора си.
	— Някой може да ни намери тук. Ела с мен — хващайки ръката й, той я поведе през претъпканата бална зала към градините — в лабиринта.
	Отдалечавайки се от осветената от китайски фенери част на градината, те се потопиха в потъналия в сенки лабиринт. Той познаваше това място като дланта си. Двамата не разговаряха, докато не се оказаха в средата на лабиринта.
	— Никога няма да открия обратния път — каза тя.
	След като свали маската си, той смъкна и нейната. Това, което трябваше да бъде казано, трябваше да стане без никакви маски.
	— Винаги ще правя така, че да намираш пътя си.
	— Трябва да ти кажа, че те обичам — заяви бързо тя. Когато той пристъпи, за да я прегърне, тя се отдръпна назад. — Не, остави ме да говоря, защото няма да мога да кажа всичко, ако ме целунеш отново.
	— Искаш ли да седнеш? — Той махна към каменната пейка в средата.
	— Не.
	— Искаш ли аз да седна?
	Лицето й бе едва видимо на лунната светлина, но той забеляза кимването й. Тя изчака той да седне на пейката пред нея.
	— Обичах първия си съпруг и не искам да говоря лошо за мъртвите, но бях много млада, когато се омъжих за него. Не разбирах много неща. Джордж беше добър и мил. Идваше при мен, когато имаше нужда, а аз просто лежах и го чаках да свърши. След това той се връщаше в спалнята си.
	Саймън искаше да обяви, че той няма да приеме подобна връзка, но изчака търпеливо тя да продължи.
	— Всичко, което Джордж искаше от мен, бе наследник, който да наследи името и земите му. Провалих го и бях ужасно изплашена, че ще проваля и теб.
	— Никога не би ме провалила, като си ми съпруга.
	— Сега вече го знам, но ми отне дълго да го осъзная.
	Надежда изпълни сърцето му.
	— Какво се опитваш да ми кажеш?
	— Искам да кажа, че искам отново да живея живота си. Искам да бъда обичана. Имам нужда от теб и ако си готов да приемеш риска за нас, не мога да направя нищо по-малко.
	Отне му само две малки стъпки да стигне до нея. Вдигайки я на ръце, той си обеща никога повече да не я пуска.
	— Ще се омъжиш ли за мен?
	— Да.
	— Утре?
	— Да. Ако можеш да го уредиш.
	— Вече е уредено. Вчера говорих с архиепископа. — Лицето на Саймън гореше и той бе благодарен на мъждивата светлина, защото Чандра нямаше как да го види.
	— Малко своеволно, дори и за теб, не мислиш ли? — В гласа й имаше леко раздразнение, но той не пропусна и облекчението й.
	— Може би, но не можех да стоя и да чакам да промениш решението си. Трябваше да съм подготвен. — Хващайки облечената й в ръкавица ръка, той откопча копчето на китката, разголвайки меката бледа кожа отдолу. Вдигайки я към устните й, той целуна нежно местенцето, където туптеше пулса й. — Когато се стигне дотам да те задържа в живота си, нещата, които съм готов да сторя, може да те изненадат.
	— Благодаря ти.
	Той застина.
	— За какво?
	— Че ме обичаш. Че не прие „не“ за отговор.
	— Желая те.
	— Имаш ме. — Тя прокара пръсти през косата му.
	— Не. Желая те сега. Тук.
	Тя погледна назад към единствения вход към центъра на лабиринта.
	— Може някой да дойде.
	— Няма. Освен аз и Улф, само няколко човека могат да се ориентират по тъмно в лабиринта. А Улф е зает с някаква мистериозна жена. Когато я открие, се съмнявам, че ще я доведе тук, не и след като херцогското му легло ги чака на горния етаж. — Саймън проследи с пръст деколтето на Чандра. Ниско изрязано, то разкриваше цепката между гърдите й.
	Задъхана, тя вдигна поглед към него.
	— Неразумно е.
	— Можем да чуем дали идва някой, преди да е стигнал дотук. — Саймън не се интересуваше дали ще ги разкрият. Тя бе неговата годеница, а утре щеше да стане негова съпруга.
	Чандра прехапа устни и погледна през рамо, разголвайки елегантната си шия пред него.
	— Мисля, че трябва…
	Подобно изкушение бе прекалено голямо, че да го игнорира. Той не искаше да чува какво бива и какво не бива да прави. Единственият начин да й попречи да говори, бе като отнеме дъха й. Той улови тила й, дръпвайки я към себе си и я целуна. За разлика от последната им вечер заедно, сега той бе способен да успокои целувките си. Вече не се чувстваше така, сякаш трябва да се бори за общото им бъдеще. Повече не трябваше да се доказва, а само да й покаже, че я обича.
	Макар обществото да не одобряваше публичните прояви на обич, него не го бе грижа. Планираше да покаже на всички, че тя е заета, и искаше да покаже на всички майки, които го преследваха през последните две години, че няма никакво намерение да се ожени за девствените им дъщери, нито пък щеше да си уговаря срещи и със самите майки. Пръстенът, който щеше да сложи на ръката на Чандра, щеше да се погрижи за спекулациите.
	— Усмихваш се — отбеляза тя.
	— Щастлив съм по повече причини, отколкото можеш да си представиш. Ще обявим ли предстоящата си сватба?
	— Не. Нека изненадаме всички. — Тя обви ръце около него и го целуна.
	Отнякъде наблизо се чу кикот, по-близо, отколкото му допадаше на Саймън. В този момент искаше лично да обяви сватбата си, а не да бъде поредната клюка. Откъсвайки се от Чандра, той я бутна зад себе си. Само след секунда пред тях се появи двойка, единия от които той разпозна на мига.
	— Андрю? — Той се наслади на същата сцена, която преди миг бе изиграл той, виждайки как приятеля му бутва компаньонката си зад себе си и я отвежда настрани, макар че вероятно бе по-скоро за да избегне компрометираща ситуация, отколкото за да защити дамата си.
	— Какво, по дяволите, правиш тук? — попита Андрю.
	— Търся малко уединение — провлече Саймън.
	— И аз така виждам — каза Андрю. — Добър вечер, госпожо Малори.
	— Лорд Уиндъншайър.
	Саймън погледна Чандра, а после приятеля си.
	— Двамата се познавате?
	Тя се засмя.
	— Нали не мислиш, че си единственият лорд, когото познавам?
	Андрю прикри смеха си зад ръка и преправено покашляне. Саймън го погледна лошо, преди да се обърне към Чандра, която се усмихна широко.
	— Не, не съм мислил това. Просто съм изненадан, че познаваш така добре този развратник.
	— Не е нужно да слагаме етикети — каза Андрю и погледна към лабиринта за компаньонката си. — Както виждам, вие сте заети, затова ние ще потърсим някое друго по-уединено местенце.
	— Свободен си да тръгваш — отвърна Саймън.
	Андрю кимна на Чандра.
	— Госпожо Малори, беше удоволствие, както винаги.
	— Милорд. Може би бихте искали да се отбиете в лондонския дом на Саймън утре? — Този път тя погледна към Саймън за потвърждение.
	Той се усмихна, вдигайки ръката й към устните си.
	— Около два.
	— Не бих го пропуснал за нищо на света. — С това Андрю се поклони и се върна по същия път в търсене на дамата си.
	— Ще ме извиниш, но трябва да ти кажа, че съм на седмото небе, задето за последен път чувам да се обръщат към теб с госпожо Малори.
	— Нося това име от много дълго и все пак съм невероятно нетърпелива да изпробвам новото си име и титла. Но се боя, че ще ми е нужно известно време да свикна.
	Обгръщайки лицето й с ръце, той каза:
	— Ще бъда до теб при всяка една стъпка, помагайки ти да свикнеш с новия си живот. Ще бъда до теб, ще те подкрепям и наставлявам. Ще бъда всичко, което поискаш да бъда за теб.
	— Утрешният ден ми се вижда след векове. Боя се, че нещо може да спука балона от щастие, в който сме се приютили.
	— Аз също. Но съм готов да се боря да не се случи. — Той я изведе от лабиринта, а годините, през които го бе преминавал със завързани очи, му бяха повече от полза. Вместо да мине отново през балната зала, той заобиколи къщата, заставайки пред входната врата. — Ела с мен у дома тази нощ. Остани в обятията ми, докато настъпи утрото, не се откъсвай от мен нито за миг, преди да се изправим пред свещеника.
	Тя кимна и отпусна глава на рамото му.
	Ръка за ръка, без да разговарят, те преминаха няколкото пресечки, водещи до дома му. На стъпалата на къщата той я целуна отново, само за да чуе леко прочистване на гърло от вратата над тях. Икономът му, Уолъс, ги посрещна с усмивка, покланяйки се на новата си господарка, приветствайки я в новия й дом.
	— Ще я разведем из къщата утре. Уолъс, нека никой не ни безпокои. — Навеждайки се, Саймън вдигна Чандра на ръце и каза на иконома: — Утре първото нещо, което ще направиш, е да изпратиш някой да събере багажа от дома на господарката ти. Вярвам, че знаеш адреса. И свещеникът ще бъде тук в два часа, затова уведоми готвача да се подготви.
	— Да, милорд.
	Саймън се заизкачва по стъпалата, взимайки по две наведнъж, плъзвайки се през коридора толкова бързо, че знаеше, че тя няма да успее да го запомни. Най-после, пристигайки в спалнята си, той откри десетки свещи, запалени за пристигането му. Оставяйки я да стъпи на крака, той потърка нос в ухото й.
	— Утре ще станеш моя маркиза, но тази нощ ще те направя своя съпруга.
	Чандра не каза нищо, но той подозираше, че тя разбра думите му. В тази стая действията й значеха повече от всички думи. Всяка целувка, всяко докосване му показваше колко много го обича тя.
	На сутринта щеше да изпрати благодарствена бележка на Мадам Ева, че бе върнала Чандра отново в живота му. И може би, когато се родеше първата им дъщеря, щяха да я кръстят Еванджелин. Засега обаче, той се фокусира да обича и да се грижи за тази жена, благодарейки на добрия Господ, че му бе даден втори шанс да я спечели отново.
	Протягайки ръка към нея, той каза.
	— Ела, любов моя, в нашето легло. Нека започнем онова, което смятаме да продължим утре. Един до друг.
	— Заедно. — Тя сложи ръка в неговата и го последва. — Обичам те, Саймън, и винаги ще те обичам.
	Мъжка гордост премина през него и думите й едва не го свалиха на колене със силата си. Той съблече и двама им, помагайки й да се настани на леглото, преди да я последва. Целувайки голото й рамо, той я обгърна с ръце. Мекото й дупе се притисна нежно към слабините му. Макар членът му да стана твърд, изисквайки да се погрижи за нуждите му, той бе доволен и само да я държи в обятията си. Имаше години да й докаже, че греши относно неспособността си да износи дете. В този миг нищо нямаше значение, нито похотта, нито страха от безплодие. Това бе само за тях, една жена и един мъж, влюбени лудо един в друг.
	Освен това, нищо друго не бе от значение.
