	Гарван откраднал парче месо и кацнал на едно дърво, като го държал в клюна си. Една лисица видяла това, приискало й се да си присвои месото и чрез хитрост успяла.
	— Колко е красив гарванът! — възкликнала тя. — Каква хубава осанка има и каква чудесна окраска! Ех, ако и гласът му беше равен на хубостта му, щеше да бъде достоен за цар на птиците!
	Тя казала това, за да го измами, ала гарванът, в желанието си да покаже, че гласът му не е за подценяване, надал силен грак и изпуснал месото. Лисицата бързо го грабнала и рекла на гарвана:
	— Драги гарване, гласът ти го бива, ала ум не ти достига.
	{img:lisica_i_garvan.png|Лисица и гарван}
