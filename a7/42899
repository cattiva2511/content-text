	Един птицеловец хванал яребица и се канел да я убие. Яребицата горещо го замолила да й пощади живота и му рекла:
	— Моля те, господарю, не ме погубвай и аз ще примамя много яребици за теб, за да ти се отплатя за милосърдието.
	Птицеловецът отговорил:
	— Сега с по-малко угризения ще отнема живота ти, защото искаш да го спасиш с цената на предателство към твоите роднини и приятели.
	{img:yarebica_i_pticelovec.png|Яребица и птицеловец}
