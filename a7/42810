	[* _Източник:_ Philippine Folk Tales. Compiled and Annotated by Mabel Cook Cole. London: Curtis Brown, 1916.
	_Илюстрация:_ John Maurice Miller. Philippine folklore stories. Boston: Ginn & Co., 1904.]
	Веднъж един човек, който трябвало да събере кокосови орехи, натоварил коня си с прекалено много орехи. На път за вкъщи срещнал едно момче и го попитал колко време ще му отнеме да стигне до къщата си.
	— Ако вървиш бавно — казало момчето, като погледнало товара на коня, — скоро ще пристигнеш, но ако вървиш бързо, ще ти отнеме цял ден.
	Мъжът не повярвал на странните му думи и пришпорил коня си. Но кокосовите орехи изпопадали и той трябвало да спре да ги събере. После пришпорил още повече коня си, за да навакса загубеното време, но кокосовите орехи отново нападали. Това се повторило много пъти и едва вечерта той стигнал до дома си.
	_Който много бърза, бавно стига._
	{img:chovekyt_s_kokosovite_orehi.png|Човекът с кокосовите орехи}
