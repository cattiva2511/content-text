	Една лисица се хванала в капан и за да избяга, трябвало да пожертва опашката си. Оттогава животът й станал труден, заради срама и подигравките, на които била подложена, и тя намислила да убеди другите лисици, че да си без опашка е много по-хубаво, и така да прикрие собствения си недъг. Събрала много лисици и взела да ги придумва да си отрежат опашките, като ги уверявала, че не само ще изглеждат много по-добре без тях, но и ще се отърват от тежестта на опашката, която е голямо неудобство. Една от тях я прекъснала с думите:
	— Ако ти самата не беше загубила опашката си, приятелко, нямаше да ни съветваш така.
	{img:lisicata_koyato_zagubila_opashkata_si.png|Лисицата, която загубила опашката си}
