	Един пътник, уморен от дългия път, легнал в изнемога до самия ръб на дълбок кладенец. Тъкмо когато щял да падне във водата, казват, че му се явила Съдбата и го събудила от дрямката, като му рекла:
	— Добри човече, събуди се, моля те, че ако паднеш в кладенеца, ще хвърлят вината върху мен и ще добия лошо име сред смъртните, защото съм забелязала, че хората винаги приписват на мен бедите, които всъщност те сами са си докарали чрез глупостта си.


	_Всеки е малко или много господар на собствената си съдба._
