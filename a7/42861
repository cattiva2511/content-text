	Един човек, който бил пътувал из чужди страни, след завръщането си в родината прекалено се хвалел с многобройните си чудни и героични подвизи, които бил извършил из посетените от него земи. Едно от нещата, които казал, било, че когато бил в Родос, скочил толкова надалече, та никой друг по това време не можел да се мери с него, а пък и имало много хора в Родос, които го видели да скача и той може да ги призове за свидетели. Един от присъстващите го прекъснал и рекъл:
	— Хайде, добри човече, ако това е вярно, няма нужда от свидетели. Представи си, че тук е Родос и скочи пред нас!
	{img:hvaleshtiyat_se_pyteshestvenik.png|Хвалещият се пътешественик}
