	Една лисица се катерела по жив плет, но загубила равновесие и се хванала за къпинов храст, за да не падне. След като се набола и болезнено издрала лапите си, лисицата упрекнала къпината, че когато я потърсила за помощ, тя се отнесла към нея по-зле и от живия плет. Къпината я прекъснала и рекла:
	— Ама ти наистина трябва да си си изгубила ума, та да се хванеш за мен — тъкмо аз съм тази, която съм свикнала да се хващам винаги за другите.
	{img:lisica_i_kypina.png|Лисица и къпина}
