	Едно магаре, собственост на билкар, който му давал твърде малко храна и го карал да работи твърде много, изпратило молба до Юпитер да го избави от тази работа и да му даде друг господар. Юпитер го предупредил, че ще съжалява за искането си, а после се погрижил да го продадат на един керемидчия. Скоро след това, като видяло, че трябва да носи по-тежки товари и да върши по-тежка работа на тухларната, то отново изпратило молба за смяна на господаря. Юпитер му казал, че за последен път ще може да изпълни искането му и наредил да го продадат на един кожар. Магарето разбрало, че е попаднало в още по-лоши ръце, а като видяло с какво се занимава господарят му, въздъхнало:
	— Щеше да е по-добре за мен, ако единият от бившите ми господари ме беше уморил от глад или другият от работа, отколкото да ме купи сегашният ми собственик, който дори и след моята смърт ще ощави кожата ми и ще продължи да ме използва.
	{img:magareto_i_gospodarite_mu.png|Магарето и господарите му}
