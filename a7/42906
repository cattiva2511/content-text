	Двама пътници, изморени от горещината на лятното слънце, полегнали по пладне под широко разперените клони на един чинар. Докато си почивали под сянката му, единият от пътниците рекъл на другия:
	— Какво напълно безполезно дърво е чинарът! Не дава плод и не служи за нищо на хората.
	Чинарът го прекъснал с думите:
	— О, неблагодарни хора! Дори и когато се възползвате от мен и почивате под сянката ми, се осмелявате да ме наричате безполезен и безплоден!
