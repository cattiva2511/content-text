	Един баща имал няколко синове, които постоянно се карали помежду си. Като не успял да прекрати кавгите им с увещания, той решил да им даде нагледен урок за вредата от разединението. Един ден им казал да му донесат сноп пръчки. Когато му ги донесли, поставил вързаните пръчки в ръцете на всеки от синовете си и ги накарал да ги пречупят. Те напрягали всичките си сили, но не могли да сторят това. След това той развързал снопа, взел всяка пръчка поотделно и отново ги сложил в ръцете на синовете си, като сега те лесно ги пречупили. Тогава той се обърнал към тях с думите:
	— Синове мои, ако сте единни и сплотени и си помагате взаимно, ще бъдете като този сноп пръчки — неуязвими за нападките на враговете си. Но ако сте разединени, лесно ще бъдете прекършени като тези пръчки.
