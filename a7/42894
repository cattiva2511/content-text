	Един скъперник продал цялото си имущество и купил буца злато, което закопал в дупка в земята край една стара стена и ходел всеки ден да го наглежда. Един от ратаите му забелязал честите му посещения на това място и решил да наблюдава поведението му. Той скоро открил тайната на скритото съкровище и като разкопал надълбоко, стигнал до буцата злато и го откраднал. Когато скъперникът дошъл следващия път, намерил дупката празна и започнал да си скубе косите и да надава гръмки вопли. Един съсед, като го видял така неутешим и като разбрал причината, му казал:
	— Недей да страдаш толкова, а вземи един камък, постави го в дупката и си представяй, че златото е още там. Той ще ти върши същата работа, защото и когато златото беше там, ти пак го нямаше, тъй като за нищо не го ползваше.
	{img:skypernikyt.png|Скъперникът}
