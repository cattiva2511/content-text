	Един баща, който бил на смъртен одър, искал да се увери, че синовете му ще се грижат за стопанството му също така добре като него. Той ги повикал до леглото си и им казал:
	— Синове мои, в едно от лозята ми е скрито голямо имане.
	След неговата смърт синовете взели лопатите и мотиките и старателно прекопали всяко парче от земята си. Те не намерили имане, но лозите се отплатили за труда им с необичайно добра и изобилна реколта.
