	Един ясновидец седял на пазара и предсказвал бъдещето на минувачите. Неочаквано някакъв човек дотичал запъхтян и му съобщил, че вратите на къщата му са разбити и всичките му вещи са откраднати. Той тежко въздъхнал и хукнал през глава натам. Един съсед го видял да тича и казал:
	— Ех, човече! Ти твърдиш, че можеш да предсказваш съдбата на другите, как така не предвиди своята собствена?
