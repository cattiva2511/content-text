	Един лъв се скитал по морския бряг и видял един делфин да надига глава от вълните. Лъвът му предложил да се съюзят, като казал, че от всички животни на тях най-много приляга да бъдат приятели, тъй като единият е цар на животните на сушата, а другият царува над всички морски обитатели. Делфинът на драго сърце се съгласил. Скоро след това лъвът се сбил с един див бик и призовал делфина на помощ. Делфинът, въпреки че много искал да му помогне, не бил в състояние да направи това, тъй като не можел по никакъв начин да излезе на брега. Лъвът го обвинил в предателство. Делфинът отговорил:
	— Не, приятелю, не обвинявай мен, а природата, която ми е дала върховна власт в морето, но напълно ми е отказала способността да живея на сушата.
	{img:lyv_i_delfin.png|Лъв и делфин}
