	Един тръбач, който храбро предвождал войниците, бил пленен от неприятеля. Той извикал на похитителите си:
	— Моля ви, пощадете ме и не отнемайте живота ми без съд и присъда. Не съм убил нито един от вашите войници. Нямам оръжие и не нося нищо, освен тази бронзова тръба.
	— Точно поради тази причина трябва да бъдеш убит — казали те, — защото, макар че ти самият не воюваш, твоята тръба зове на бой всички останали.
	{img:pleneniyat_trybach.png|Плененият тръбач}
