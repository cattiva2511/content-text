	Орлицата и лисицата станали близки приятелки и решили да заживеят по съседски. Орлицата си направила гнездо в клоните на едно високо дърво, а лисицата пропълзяла в шубраците и там родила малките си. Скоро след като се договорили да живеят така, орлицата, която се нуждаела от храна за малките си, се спуснала долу в отсъствието на лисицата, грабнала лисичетата едно по едно и се нагостили заедно с орлетата. Когато лисицата се върнала и открила какво се е случило, била покрусена колкото от смъртта на малките си, толкова и заради това, че не може да отмъсти за тях. Ала справедливо възмездие скоро застигнало орлицата. Както кръжала край един олтар, върху който някакви селяни принасяли в жертва коза, тя изведнъж грабнала парче месо и го понесла към гнездото си, заедно с един горящ въглен. Силният вятър скоро разпалил искрата в пламък и орлетата, още голи и безпомощни, се изпекли в гнездото си и паднали мъртви в подножието на дървото, където лисицата ги излапала пред очите на орлицата.
	{img:orlicata_i_lisicata.png|Орлицата и лисицата}
