	Един селянин, който имал зъб на някаква лисица, задето ограбвала кокошарника му, най-после я хванал и понеже бил решил да си отмъсти както подобава, вързал за опашката й едно добре напоено с масло въже и го запалил. По странна прищявка на съдбата лисицата побягнала към нивите на селянина, който я бил заловил. Било време за жътва, но селянинът не пожънал никакво жито тази година и с горчиво съжаление се прибрал у дома си.
	{img:selyaninyt_i_lisicata.png|Селянинът и лисицата}
