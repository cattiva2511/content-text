	Лъв поискал за жена дъщерята на един дървар. Бащата не искал да я даде, но пък се страхувал да му откаже и прибягнал до хитрост, за да се отърве от домогванията му. Той се престорил, че е готов да приеме лъва за жених на дъщеря си при едно условие: ако му позволи да извади зъбите му и отреже ноктите му, тъй като дъщеря му ужасно се страхувала от тях. Лъвът с готовност приел предложението. Но когато беззъбият и без нокти лъв отново повторил молбата си, дърварят вече не се страхувал от него, а го наложил с тоягата си и го прогонил в гората.
	{img:vlyubeniyat_lyv.png|Влюбеният лъв}
