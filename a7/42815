	[* _Източник:_ The Chinese Fairy Book. Dr. R. Wilhelm, editor. Frederick X. Martens, translator. New York: Frederick A. Stokes Co., 1921.
	_Илюстрация:_ Aesop’s Fables. Vernon Stanley Jones, translator. Arthur Rackham, illustrator. London: W. Heinemann, New York, Doubleday, Page & Co., 1912.]
	Лисицата умее да ласкае и знае много начини да надхитри някого.
	Веднъж тя видяла един гарван, кацнал на едно дърво с парче месо в човката си. Лисицата седнала под дървото, погледнала нагоре към него и започнала да го хвали.
	— Твоят цвят — започнала тя — е чисто черен. Това доказва, че притежаваш цялата мъдрост на Лаоцзе, който знае как да забулва своята ученост в тъмнина. Начинът, по който успяваш да нахраниш майка си показва, че синовната ти обич се равнява на тази, която Учителят Дзонг имаше към родителите си. Твоят глас е груб и силен. Това доказва, че имаш смелостта, с която Цар Хианг някога обърнал враговете си в бягство само със звука на гласа си. В интерес на истината, ти си царят на птиците!
	Гарванът, като чул това, се опиянил от радост и казал:
	— Благодаря ти! Благодаря ти!
	И преди да се усети, месото паднало на земята от отворената му човка. Лисицата го грабнала, погълнала го и след това казала със смях:
	— Обърни внимание на следното, драги ми господине: ако някой те хвали без повод, той сигурно си има причина за това.
	{img:lisicata_i_garvanyt.png|Лисицата и гарванът|#Илюстрация: Артър Ракъм}
