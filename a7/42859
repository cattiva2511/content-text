	Един астроном имал обичай да излиза нощем да наблюдава звездите. Една вечер, както се разхождал из околностите и бил насочил цялото си внимание към небето, ненадейно паднал в дълбок кладенец. Докато стенел и се оплаквал от раните и натъртванията си, и викал силно за помощ, един съсед дотичал до кладенеца и като узнал какво се е случило, казал:
	— Защо, приятелю, в стремежа си да видиш какво има на небето, не забелязваш какво има на земята?
