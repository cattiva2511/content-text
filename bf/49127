P>
	Що е звук и тон, и шум
	помислете си наум.
	После ще ги разделим
	да ги чуем по един.

	ЗВУК е всичко, що звучи,
	във пространството ечи.
	Бръмбар, птичка и оса —
	всеки пуска си гласа.
	И щурците посред нощ
	будят звездния разкош.

	Тонът звук е — по-приятен,
	с музиката е приятел.
	ТОН в цигулка, тон в пиано,
	тон от златния тромпет —
	става музика желана,
	получава се концерт.
	И децата песни пеят —
	тоновете те владеят.
	Ето, радио звучи!
	А пък вън — мотор бръмчи.
	И трамвая, чуваш, трака,
	ШУМ се вдига и от влака.

	Магистралата шуми
	от забързани коли…
	Шумотевица голяма
	в дискотеката избрана.
	Там объркани са всички
	тон и шум, и звук — различни.
	И в главата става каша
	като буря в малка чаша.

	Що е тон и звук, и шум
	ти повтаряй си наум!

	При кого ще избереш
	да се спреш?
P$
