P>
	Препинателните знаци
	важни са във Писмената,
	както в пътищата наши
	те показват правилата.

	Те не са като шофьорски
	пътни знаци — по` са лесни —
	мънички са и са прости,
	сбират се във двете шепи.

	Тире (—), точка (.), запетайка (,),
	удивителната (!) горда,
	въпросителна (?) всезнайка,
	обясняващата скоба (),

	двоеточие (:), кавички (" "),
	многоточието (…) в края
	и ще бъдат вече всички —
	с точката и запетая (;).

	Всеки знак си има място —
	трябва да се знае.
	Щом се изразяваш ясно,
	_точката_ е в края.

	Думичките щом изреждаш,
	_запетайката_ ти трябва,
	в разговор _тирето_ често
	път на разговора дава.

	Щом от нещо се вълнуваш,
	_удивителната_ слагай,
	„чуденка“ е име друго —
	важни чувства не отлагай!

	_Въпросителната_ в края
	на въпроса се поставя,
	а пък, който отговаря,
	знаем, той ще се прославя.

	Чужда реч в _кавички_ слагай,
	в _скобите_ добавяй,
	а след _точка запетая_
	допълнения се правят.

	_Двоеточието_ значи —
	да прибавяш, поясняваш,
	да изреждаш думи важни,
	в документ пред име слагаш.

	Щом четеш и спазваш знаци,
	знай гласът ти тон избира —
	не е тонът еднозначен —
	ту снишава се, ту вдига.

	Всеки знак е много важен
	наш´та реч да се разбира.
	В писмената ще покажем
	колко хубост, мъдрост има.
P$
