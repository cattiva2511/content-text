P>
	„Дядо ряпа вади“ —
	сценка за шестима,
	ний ще я представим
	в детската градина.
	Ролите си знаем,
	всичко е готово,
	с радост ще играем
	във костюми нови.
	Имаме шивачка
	и гримьор известен,
	и фризьорка наша —
	да сме със прически.
	Ние сме шесторка,
	имаме суфльорка,
	думите подсказва,
	без да се показва.

	Имаме художник
	за декори сложни,
	майстор театрален,
	важен, специален —

	да подрежда вещо
	сцената разбира,
	счупи ли се нещо,
	той го ремонтира.

	Режисьорът главен
	много е забавен,
	сам показва лично
	на артиста всичко.

	Кой след Дядо влиза,
	кой кого ще вика —
	куче, коте, мишка,
	внучката Иглика.

	С ряпата голяма
	как да се преборим,
	тук измама няма —
	ние сме актьори.
P$
