	Текстовете в книгата на Дилян Бенев „Преображения“ са оригинално и гениално замислено свидетелство за идеите на велики личности, представляващи върховете на човешкото познание. Актуалността на смисъла им се допълва и подчертава с тънка, проникваща ирония от осъзнаването на автора за тежката действителност, в която живеем.
	Същността на тези скъпоценни фрагменти наподобява научно-технически и философски труд, в който те се редуват с размисли върху нашия живот.
	Като крайъгълни камъни, издялани от знания, се открояват идеите на известни учени, а после и заключенията върху съвременната ни реалност, за съжаление толкова верни!
	Не липсват обаче и „късчета“ поезия, макар и скрити в личността на гениалните хора. Ето че дори и в тях блика винаги желанието да бъдат обичани и да обичат, дори в онзи случай, когато само една гълъбица може да се счита като идеалния обект за взаимна обич.
	Авторът потвърждава и това, че животът е уравнение с много неизвестни и нашата съдба е да останем такива — точно неизвестни, освен онези, които са оставили като следа дълбоката си мъдрост.
@	Аннамария Абруцети — председател на Културна асоциация „Voci Nostre“,област Марке, Италия. Поетеса, редактор на превода на книгата „Преображения“ на италиански език.
