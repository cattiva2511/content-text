P>
	Щом научих всички букви,
	почнах думи да чета.
	Не ми беше никак трудно,
	че на срички ги делях.

	Гласни звукове аз търся
	в думичките и завчас
	срички сливам лесно, бързо,
	изговарям ги на глас.

	Има думи едносрични —
	изговарям наведнъж —
	МИР и ХЛЯБ, и ТРУД не сричам
	нито ПРАГ, и ЧИН, и ДЪЖД.

	В ПИ-ША срички две откривам,
	а в НА-ПИ-СА-НО-ТО — пет,
	РА-ДОСТ, СЛЪН-ЦЕ, ПЕ-СЕН, НИ-ВА —
	сричките им са по две.

	И на срички се пренасят
	думите на следващ ред,
	вече всичко ми е ясно,
	продължавам аз напред!
P$
