P>
	_А_ — си има хубав покрив
	да прибира всички мокри.

	_Б_ — все иска да се перчи
	със изпъчено коремче.

	_В_ — надува свойте бузки,
	лапнала по две закуски.

	_Г_ — перчема си развява
	ту надясно, ту наляво.

	_Д_ — предлага чудни люлки
	с разни обли завъртулки.

	_Е_ — обича да се глези,
	като бебенце се плези.

	_З_ — обръща гръб
			на {s}И{/s}-то,
	а усмихва се открито
	на принцесата, която
	е облечена във злато.

	Знам от приказка на баба,
	че родила се от {s}Ж{/s}аба
	и затуй стоят на стража
	_Е_ и {s}З{/s}, за да я пазят.

	_Ж_ — принцеса е и може
	ред в тетрадката да сложи.
	Буквичките ми красиви
	да са мирни, търпеливи.

	Ето — _К_ — закачка в Крачка —
	Крачи бързо, без да чаКа.

	_Л_ — с бастунче и ЛуЛичка —
	но е сЛавна гимнастичка.

	_М_ — със нея сили Мери,
	но на люлките трепери.

	_Н_ — е стълбичка в Небето,

	_О_ — е слънце за дететО,

	_П_ — е Първа на хорото,

	_Р_ — е с пРъчка в колелото.

	_С_ — ушенце има Свое —
	знай кое е твое — мое.

	_Т_ — извива Тънка вежда
	и до {s}У{/s}-то се нарежда,
	че е _У_ Успех за всички,
	ала не „успех“ в кавички.

	_Ф_ — от Фурната се връща,
	топли хлябове прегръща.

	_Х_ — Хайдушка слава има
	и за зло е невредима.

	_Ц_ — Царица е с камшиче.

	_Ч_ — на Четири прилича.

	_Ш_ — Шейничката обича,

	_Щ_ — Щастлива с нея тича.

	_Ъ_ — на Ъгъла застава,
	всичко мирно наблюдава.

	Малък ер _Ь_ — безгласна буква,
	ала в много думи куква:
	ПетЬо, КолЬо, ТанЬо, ВанЬо
	думи още най-избрани.

	_Ю_ — Юнакът е накрая —
	той за всеки нещо знае.

	А със — {s}Я{/s}-то — става Ясно —
	ръкописът е прекрасен.
P$
