E>
	Всички неща в природата се случват математически.
@	Рене Декарт
E$
>
	Когато за първи път четох „Светът като воля и представа“ на Шопенхауер, неволно се спрях на едно аритметично уравнение — произволно по същност, което някак си възбуди съзнанието ми, за да ме озари с мисълта, че бих могъл да използвам като форма определени формули, функции, теореми, аксиоми и постулати от физиката и математиката, като им правя сатиричен еквивалент. Разбира се, тук нещата не трябва да се разбират буквално. Човек с нужния интелект и въображение винаги би усетил мисловния паралел.
	В интерес на истината искам да споделя, че аз, който никога не съм се отличавал с особено висок успех по тези предмети (и дори съм държал матура по тях) — сега по ирония на съдбата ги използвам като материал и в тази книга те стават част от моята творческа биография.
	Изглежда това е една от големите загадки на човешкото Аз, белязано изцяло от абсурда, което в случая обуславя и неизбежната симбиоза между науката и изкуството.
	В действителност тази книга е подготвяна в ръкопис (с множество преработки досега) двадесет години преди „Противоборство“, в която се обърнах към точните науки… А логически много хора биха възприели „Еквиваленти“ да я предшества. Но явно всичко се случва по друг път — по пътя на логиката в изкуството.
@	Авторът

>	I

	{img:pic_1.png}
#	Бетонизация
	Силата на въздействие ___(върху един индивид)___ = масата му × ускорението ___(низвергнат да си остане)___
#	Уравниловка
	Силата на въздействие ___(върху един посредствен)___ = масата му × ускорението ___(с колектива си да пребъде)___
#	Безотказност
	Силата на въздействие върху един примитив ___(за килиен надзор)___ = ускорението на масата му × безропотната му отдаденост
#	Бойно поле
	Шокът от тероризма = зарядът на озверението / времето на поразяване ___(като интервенция на варварството)___
#	Благословията за плебса
	Пътят, който изминава един индивид равномерно във времето = скоростта на движение × времето, което изминава по пътя ___(максимално да го изстискват, без много да им стиска)___


>	II

#	Функция 1
	Възходът на Древен Египет = мъдростта на жреца / силата на фараона
#	Функция 2
	Смисъл на Рим (като империя) = върховната сила на меча / перманентното робство
#	Функция 3
	Същността на съвремието = субективните закони на човека / обективните закони на природата
#	Функция 4
	Общественото просветление = информационното затъмнение / чистата истина
#	Функция 5
	Неделимото цяло = колективизмът / индивидуалното Аз
#	Функция 6
	Социализацията на Аз-а = първосигналното / интелектуалното
#	Функция 7
	Централизираният контрол = глобализацията / индивидуалната свобода
#	Функция 8
	Иновативният тласък = инакомислещите луди / стожерите на канона
#	Функция 9
	Акцентът на отношенията = кучелюбието / човеколюбието


#	Права пропорционалност 1
	Стойността на империята на Александър Македонски = бързото й постигане × главоломното й сгромолясване
#	Права пропорционалност 2
	Блясъкът на Древна Елада = разцветът на изкуството и науката × качеството на демокрацията ___(най-малко на нашата)___
#	Права пропорционалност 3
	Спойката на нацията = чуждите на себе си × отчуждаването помежду им
#	Права пропорционалност 4
	Висотата на духа = обезценката на героите × обезценката на философите
#	Права пропорционалност 5
	Величието на Трона = картагенската жестокост × византийското лукавство
#	Права пропорционалност 6
	Дъното на демографския срив = безхаберието за него × безнаказаността
#	Права пропорционалност 7
	Цената на сатирика = прокобата за него × съпротивата му спрямо нея
#	Права пропорционалност 8
	Оптималният контрол = редуцирането на плебса × стойността на оскотяването му
#	Права пропорционалност 9
	Магията на сластта = робите на плътта × неутолимата им страст ___(на устремени в нищото)___


>	III

	{img:pic_2.png}
#	Теорема 1
	Ако всеки от един триумвират е съразмерен в егоцентризма си на всеки от друг триумвират, то двата триумвирата са еднакво нетрайни.
#	Теорема 2
	Ако всеки от един любовен триъгълник е съразмерен в сластта си с всеки от друг любовен триъгълник, то двата триъгълника са еднакво функционални.


#	Постулат 1
	През две огнища на война минава само един интерес, който ги разпалва.
#	Постулат 2
	През два антипода на власт минава само един интерес, който ги съюзява.
#	Постулат 3
	През Изтока и Запада, обединени в едно, минава само един интерес: по-размити да бъдат.
#	Постулат 4
	Всяка отсечка завоювана територия може да продължава безконечно по правата на нечий възход.
#	Постулат 5
	От която и да е точка на всяко населено място може да се генерира в кръг една неразбория.
#	Постулат 6
	От всеки център на сатанизъм по линията на неговия обхват може да се въртиш в един омагьосан кръг — от нищото да не излезеш!


#	Аксиома 1
	Ако двама творци са от различни школи и взаимно се обругават, само безмерното им его в едно ги съдържа.
#	Аксиома 2
	Ако двама творци са социални антиподи, те се изравняват в сферата на духа.
#	Аксиома 3
	Ако две различни държави имат обща точка на омраза, то множеството им от конфликти е по пра`вата за лапачката на други.
#	Аксиома 4
	Ако две различни държави имат обща схема на контрабанда, то множеството от персонала за нея е в една права целунато от Дявола.
#	Аксиома 5
	Ако две различни управи имат една политика на слугинаж, те принадлежат само на една неземна власт, която ги задържа.
#	Аксиома 6
	Ако две различни управи имат една политика в културата — толкова им е „различието“.


#	Аксиома 7
	Ако две различни партии от едно управление са в периметъра на общ властелин, управлението им принадлежи.
#	Аксиома 8
	Верните по съвест са верни и помежду си. Като анатемосани!
#	Аксиома 9
	Верните на измамата са верни и помежду си. Като ментета!
#	Аксиома 10
	И половинките на управниците са верни помежду си. Като техни ментори!
#	Аксиома 11
	Прикриващите взаимно престъпленията си са верни и помежду си.
	Като недосегаеми!
#	Аксиома 12
	Елитът (като цяло) е по-голям от масата в страховете си.
#	Аксиома 13
	Ако една власт е разкол за друга, тя е разкол и за всички други под нея.
#	Аксиома 14
	Ако една власт разделя хора от два свята, тя разделя и всичко производно на тях.
#	Аксиома 15
	Човек е толкова по-безличен, колкото е по-реномирана управата, от която се формира.


#	Теорема 3
	Две различни управи, поотделно васални на трета, са лоялни помежду си.
#	Теорема 4
	Две криминални управи, поотделно робуващи на трета, са лоялни помежду си.
	Като функция на алчността им.
#	Теорема 5
	През управа и неподлежащо за нея възмездие за грях минава само една глобална власт.
#	Теорема 6
	Над ъндърграунда и неподлежащото за него осъждане има само един политически чадър.
#	Теорема 7
	През една държава и непочиващ на нея ред минава само една анархия.
#	Теорема 8
	Ако едната от две сходни в действията си управи пресича границата на допустимото — всички от нея на власт да умрат, то и другата я пресича.
#	Теорема 9
	Ако в една система на упадък всяка от властите се подмени с равностойна, то упадъкът е неприкосновен.
#	Теорема 10
	Ако една управа не подлежи на дадена доктрина, но е лоялна към управа, която подлежи на такава, то тя е лоялна и на самата доктрина.
#	Теорема 11
	Всяка върволица от ограничени субекти има своя предел: друг да ги търпи.
#	Теорема 12
	Всяка ограничена обществена система има своя предел — тоталната подмяна.


#	Аксиома 16
	По пра`вата на фундаментализма има безброй сляпо вярващи в него — дорде не ги жертват заради самия него.
#	Аксиома 17
	Ако две общества имат обща точка на толерирано тесногръдие, те имат и обща права — да се надцакват с него.
#	Аксиома 18
	Ако две общества имат обща политика на отродяване, те имат и общата права на самото си обезпаметяване.
#	Аксиома 19
	Ако две общества имат обща стратегия за героизация на злото, те чертаят и общата права на Божието си проклятие.
#	Аксиома 20
	Ако две различни държави имат обща точка на безправие, те имат и обща точка на действие да продължат и да пребъдат с него, дорде не ги катурне демокрацията със своя имитация.
#	Аксиома 21
	Глобално уеднаквените образуват групата на безвъзвратно загубените.
#	Аксиома 22
	Късогледството на еднаквите образува менторски недосегаема група.
#	Аксиома 23
	Употребата на зомбираните образува фанатично споена група.
#	Аксиома 24
	Има поне две гледни точки за въздействие върху една управа: по кой път да се тръгне за благословията й.
#	Аксиома 25
	Съществува поне един талантлив в полето на властващото бездарие, за да го уронва.
#	Аксиома 26
	Съществуват поне две различни точки на конфликт: от антагонизъм да не излезем.
#	Аксиома 27
	Съществуват поне две противопоставени горещи точки за ядрен армагедон — и останалите да осмисли.
#	Аксиома 28
	Протестните движения образуват групата на извечните недоволни — по-недоволни да станат.
#	Аксиома 29
	Протестните движения образуват затворена система — от протеста си раздвижване нямат.
