P>
	Езикът български свещен е,
	от Кирил и Методий защитен е
	и в азбучни молитви претворен.
	От него тръгва светлината
	в Русия и в Европа — чрез словата —
	към Божията правда устремен.

	Светите братя Кирил и Методий
	умът в познанието водят
	към мир и радост, и любов.
	Те звуците от говора събрали
	и буквите за тях създали
	да се разбира всеки слог.

	Очите зорко да проникват
	чрез буквите във святи книги
	и да узнаят що е Бог.
	Че Божието слово е свещено
	и разбираемо, и ценно,
	че учи що е зло, добро.

	Запомнят с радост днес децата,
	повтарят азбуката свята,
	запяват светъл славослов.
	И с буквите благословени
	във думи честни, съкровени
	опазват своята любов.
P$
