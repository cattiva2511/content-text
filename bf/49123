P>
	Имена на градовете,
	на селата, върховете,
	планини, реки, държави —
	няма никой да забрави,
	че започват с Главна буква.

	Улици и магазини
	имена различни имат.
	С главни букви над витрини
	ни привличат и ни кимат.

	Имената ни и трите —
	лично, бащино, фамилно —
	всеки знае, без да пита,
	пише с Главна — да е видно.

	Имаш ли да кажеш нещо,
	мисълта записвай точно —
	изречение безгрешно
	с Главна буква да започва.

	Видиш ли една до друга
	Главни букви наредени,
	означава важни служби
	с имената съкратени.

	Знанията усвоиш ли,
	ще си горд, ще си спокоен
	и в професията лична
	ще си гражданин достоен.
P$
