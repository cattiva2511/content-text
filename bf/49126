P>
	От едно до десет често
	си повтарям, без да спра.
	И до сто е също лесно
	единици да броя.

	„Десетици“ и „стотици“
	мъчат ме — признавам —
	а успехът за „шестица“ —
	повелява да ги зная.

	__Десетица__
	__10__

	Как от десет единици
	става цяла десетица?
	Тази простичка задачка
	обяснявам със закачка.

	От престола на царица
	дебне лакома Змеица.
	Тя събира хубавици
	най-красиви — единици.

	Щом сберат се десет броя
	ги нагълтва без умора
	и нарекли __Десетица__
	тази лакома Змеица.

	__Стотица__
	__100__

	Десет бройки десетици,
	подредени във редици,
	гълта лакома Змеица
	и превръща се в Стотица.
P$
