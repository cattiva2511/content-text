P>
	Днес е хубав ден за всички —
	най-тържествен е за мен!
	Аз до всички ученици
	се нареждам пременен.

	Мама, татко мене гледат
	и следят ме със очи.
	А пък баба вика: „Чедо,
	чуй, уроците учи!“

	Идват батковци и каки —
	от по-горни класове.
	Повече не ни се чака!
	Кой ли ще ни поведе?

	Те ни хващат за ръцете,
	бий звънецът, туй е знак!
	Всеки стиска свойто цвете,
	плискат с менчето вода.

	Мамо, татко, тръгвам вече,
	ученик съм станал аз!
	Няма вий да ми четете —
	книжки аз ще ви чета.
P$
