	[* Публикувано първо в „Сборник за народни умотворения, наука и книжнина“, г. I (1889), стр. 192. Под стихотворението: Станция Баня-Костенец, 1889.]
P>
	Високо възвишавай се,
		о гордий великан,
	надменно устремявай се
		в небесний океан!

	Що гледаш там отгоре ти,
		из хаосите там?
	Що дириш в кръгозорите,
		внимателен и ням?

	Велик си, не постигаш се,
		но казал би човек —
	на пръсти ощ повдигаш се,
		да видиш по-далек.

	— Защо ми искаш тайните? —
		каза гигантът стария, —
	изглеждам аз безкрайните
		граници на България!
P$
