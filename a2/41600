	[* Приживе на Пушкин не е печатано.]

P>
	Щастлив е, който във страстта
	без страх самичък си признава,
	когото тайно ориста
	с надежда плаха приласкава,
	когото лунен лъч мъглив
	отвежда в среднощ сладострастна
	и му отваря ключ правдив
	вратата на жена прекрасна.

	В живота си и в тоя свят
	съм чужд на тайната наслада.
	Надеждата умря без цвят,
	цветът на дните ми опада.
	Ще мине тъжно младостта —
	ще дойде старостта тогава.
	Мен ме забрави любовта,
	но аз дали ще я забравя?
P$
