	[* Напечатано в „Полярная звезда“, 1823 г. Написано на 29.XI.1821 г. Стихотворението е вдъхновено от гръцкото въстание. Пушкин е имал намерение да воюва на страната на въстаналите.]

P>
			Война! Най-после шум
		от знамената бранни вече иде!
	Ще видя кръв, на отмъщението празника ще видя.
		Ще засвисти край мен суровият куршум.
			И колко силни впечатления
			за моята душа и моя ден!
			Стремителното опълчение,
			тревогите, звъна на меч над мен
			и в съдбоносното сражение
			загинал воин, вожд победен!
			Предмет на гордо вдъхновение,
			те ще събудят моя гений! —
	За мен и покрива на стана ще е нов,
			и огъня, и чуждото крещене,
	гърма на пушките и барабанния вечерен зов,
			и на смъртта очакването в мене.
	Ще се родиш ли, сляпа страст за слава, в мен,
	ти, жажда на смъртта и разярение на героя?
	Венец ли двоен ще получа някой ден,
	на край жесток ли ме осъди участта на боя?
	С мен всичко ще умре: мечтите, младостта,
	сърдечен плам свещен, възвишено стремление
	й спомена за свой, за близък на света,
	на творчеството ми напразното вълнение
	и ти, и ти, любов!… Нима ни бранен път,
	ни труд военен, нито глъч на горда слава
	не ще привичните ми мисли заглушат?
			Отровна мъка ме стопява:
	смутен, от мене бяга всякакъв покой,
	душата ми лен тягостна е овладяла…
			Защо се бави още този бой?
	Защо войната още не е закипяла?
P$
