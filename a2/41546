P>
	Отиде си доброто старо време,
	загубихме един обичан свят.
	Успя прогресът да ни го отнеме —
	не можем да го върнем веч назад.

	Той бе по-груб, по-прост, по-примитивен,
	но пълен с обич, с топлота, с уют;
	отмора носеше с покоя дивен
	след онзи градски свят побъркан, луд.

	Не го съзнавахме, че сме щастливи,
	към новото разперихме криле,
	прегърнахме го със суперлативи,
	но старото, уви, след нас отмре!

	Простихме се с един от двата свята.
	Да можеше да имаме и двата!!!

@@	Сидни, Австралия — 2016 г.
P$
