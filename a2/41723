	[* Стихотворение, незавършено по замисъл. Приживе на Пушкин не е печатано.]

P>
	В еврейска къщичка кандило
	в един от ъглите гори,
	а пред кандилото старик
	разлиства библията. Бели
	коси над страниците падат.
	Над празна люлка в тиха скръб
	ридае хубава еврейка.
	В друг ъгъл, наклонил глава,
	седи на стол евреин млад,
	потънал в размисъл дълбок;
	сред общата печал старица
	приготвя късната трапеза.
	Светата книга вдига стария,
	пристяга медната тока;
	поставя бедната вечеря
	старицата и всички кани.
	Но никой за храна не мисли.
	Текат безмълвни часове.
	Под купола вечерен всичко
	заспива. Само този дом
	не го спохожда светъл сън.
	Навън звънарната звъни
	дванайсет. В миг с ръка огромна
	заудря някой. Всички скачат.
	Вратата младия сега
	с недоумение отваря —
	и влиза неизвестен странник.
	В ръката си държи тояга.
P$
