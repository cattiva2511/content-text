	[* Напечатано в „Северные Цветы“, 1826 г. а преди това в „Северная Пчела“, 1825 г., №12.]
P>
	Защо са хладните съмнения*?
	[* _„Хладните съмнения“_ — И. М. Муравьов-Апостол се съмнявал, че храмът на Диана се е намирал край Георгиевския манастир и писал за това в своето „Путешествие по Тавриде“ (1823 г.).]
	Аз вярвам: в тъмни векове
	ей тук за алчни богове
	димели жертвоприношения.
	Бил в този храм успокоен
	гневът свиреп на Евменида:
	подала жрицата в Таврида*
	[* _„Жрицата в Таврида“_ — Ифигения. В основа на стихотворението лежи митът, че Ифигения избягала с брат си Орест, осъдена да се принесе в жертва на Диана.]
	ръка на брата, паднал в плен;
	видели са развалините
	на свята дружба тържеството*;
	[* _„На свята дружба тържество“_ — съревнованието на Орест и Пилад в самопожертвувателност.]
	било е гордо божеството
	с величието на душите.

	Чаадаев, помниш ли, кажи ми*,
	[* _„Чаадаев, помниш ли, кажи ми“_ — вж. посланието на Пушкин до Чаадаев от 1818 г.]
	когато в буйни младини
	аз исках съдбоносно име
	да видя сред развалини?
	Но днес в сърцето примирено
	цари ленива тишина
	и във блаженство вдъхновено,
	на плоча, в дружба осветена,
	аз пиша наште имена.
P$
