	[* Напечатано в „Российский Музеум“, 1815, №6. Написано е под впечатление от срещата на Пушкин с Батюшков през февруари 1815 г. Последният стих на оригинала е цитат от послание на Жуковски до Батюшков.]

P>
	Във пещери далече
	родих се в Хеликон,
	Тибул аз бях наречен
	във чест на Аполон.
	Със светла Ипокрена
	живях във упоение,
	под рози — дъхав ред,
	израснах аз поет.

	Син весел на Ермия,
	дари ме щедро ти
	със свирчица в ония
	игриви златни дни.
	Обикнал я отрано,
	аз свирих непрестанно,
	неопитен и плах,
	но с музите дружах.

	А ти, певец забавен,
	на девите любим,
	ти искаш в пътя славен
	да литна несломим,
	Анакреон оставил,
	с Марон да се прославя
	със лира най-подир
	във кървав боен пир.

	Оскъден дар лелея,
	към мене Феб бе строг,
	под чужда стряха пея,
	далеч от своя бог.
	С Икар във път опасен
	да полетя боя се,
	устата ми шепти:
	„При своето си ти!“
P$
