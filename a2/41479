P>
	„Чудесно мъжко яке! — чух жена ми,
	да се прехласва с модния журнал. —
	Ела го виж!“ — със снимка ме подмами.
	„ОК е — рекох, ала аз съм спрял,

	да гледам дрехи, нямам нужда вече,
	задъхвам се с претъпкан гардероб,
	а и животът ми почти изтече.
	Кога ще ги износя? В моя гроб?“

	Навремето обличали в ковчега
	покойника с най-скъпи облекла,
	а днес едва ли някой ще избега
	да бъде гол изгорен във пещта.

	И мен тъй ще положат необлечен
	във урната ми за живота вечен!

@@	Сидни, Австралия — 2016 г.
P$
