	[* Приживе на Пушкин стихотворението се е разпространявало в преписи. Френският му превод се появил в книгата на Ансело „Шест месеца в Русия“, Париж, 1827 г.]

P>
			Лемноски бог те изковал
			и поверил на Немезида,
	на свободата траен страж, суров кинжал,
		последен съдия на болка и обида.

	Мълчи ли Зевсовият гръм и спи закона,
			надежди и проклятия таиш,
			проблясваш в сянката на трона,
		под блясъка на празника трептиш.

			И адски лъч, и мълния на бог,
	ти блясваш с острие в очите на злодея
				и той трепери и немее
				сред своя пир жесток.

		Навред ще го намери твойта хладина:
	на суша, по море, в палатката, във храма
			и зад вратите на дома му —
				там, във леглото на съня.

		Шуми под Кесаря* заветен Рубикон
	[* „Кесар“ — Юлий Цезар.]
	и падна Рим държавен, вечният закон,
			но Брут въстана свободолюбиво;
	ти Кесаря срази — прегръща с мъртъв стон
			в Помпей той мраморите горделиви.

	Изчадие на бунта дигне злобен вик:
			презирай, мрачен, настървено,
	цял в кръв, над волността обезглавена
			палач уродлив се изправя в миг.

	Апостол на смъртта*, той на Аида
	[* „Апостол на смъртта“ — Марат.]
			посочи жертвите със пръст,
			но повери му висшият съд
			теб и девойка Евменида*.
	[* „Девойка Евменида“ — Шарлота Корде.]

	Избранико съдбовен, праведнико млад,
			о Занд*, загина твоя век на пъпа,
	[* _Занд_ — немски студент, убил през 1819 г. реакционния писател Коцебу. Занд бил екзекутиран.]
			но добродетелта със образ свят
			в оная мъртва пепел не потъна.

	Ти като сянка над Германия си бдял,
			грозящ една престъпна сила,
	и над тържествения гроб-могила
			гори без надписи кинжал.
P$
