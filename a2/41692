	[* Напечатано в „Литературные прибавления к Русскому инвалиду“, 1837 г., №1. Изследователите на Пушкин допускат, че това стихотворение може би е написано след известието за смъртта на Александър I.]

P>
	Защо ти, страшен аквилон,
	тръстиките превиваш диво?
	Защо на ясен небосклон
	тъй гониш облачето сиво?

	Наскоро тъмни като в рог
	пълзяха облаци в колони
	и властен дъб на хълм висок
	издигаше надменно клони.

	Но ти крилете разлюля
	и прогърмя със слава бурна,
	и облаците разпиля,
	и оня властен дъб катурна.

	Върху небето най-подир
	с лик ясен слънцето ще грее,
	тръстиката ще се люлее
	и нежно ще струи зефир.
P$
