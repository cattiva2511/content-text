	[* Напечатано в „Северный наблюдатель“, 1817, кн. 1.]

P>
	Дали сте чували край храст зелен
	певецът на любов и скръб в душата?
	Когато в ранен час мълчат полята,
	звука на свирка, прост и натъжен,
			дали сте чували?

	Дали сте виждали сред лес смрачен
	певецът на любов и скръб в душата?
	Следи от плач, усмивка тъй позната
	или пък поглед скръбен и смутен
			дали сте виждали?

	Дали сте плакали, щом зашепти
	певецът на любов и скръб в душата?
	Когато пък сте срещали в гората
	очите му, помръкнали почти,
			дали сте плакали?
P$
