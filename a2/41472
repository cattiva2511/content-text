P>
	Животът е от нас непредсказуем.
	Какво ни носи утрешният ден,
	разбираме, едва когато чуем
	камбаната с последния рефрен.

	До вчера всичко е добре вървяло,
	щастлив си бил — здрав, читав и благат,
	а днес като чупливо огледало
	в един миг рухва целият ти свят.

	Тревожна вест ти наруши покоя.
	Умуваш ти над резултат нелеп.
	По чий каприз? Чия вина? Не твоя.
	Защо съдбата е избрала теб?!

	За жалост никой не е застрахован —
	пред рака няма привилегирован!!!

@@	Сидни, Австралия — 2016 г.
P$
