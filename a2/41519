P>
	Тъй както пишех върху лист хартия,
	внезапно химикалката ми спря
	и друга, пълна докато открия,
	ми мина странна мисъл през ума.

	Не сме ли хората като писалки?
	Щом свършим силите и нас така
	ни хвърлят, никому ненужни, жалки…
	Сиреч, изпълнили сме си дълга.

	На наше място идва млада смяна,
	а ние млади също сме били,
	заемали сме нечии места…

	Но кой е схващал старческата драма?!
	Разбрахме го едва на старини,
	щом същата съдба ни сполетя!

@@	Сидни, Австралия — 2017 г.
P$
