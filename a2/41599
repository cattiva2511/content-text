	[* Приживе на Пушкин не е печатано. Отнася се към цикъла елегии, писани от Пушкин през 1816 г.]

P>
	Веднъж, когато в късна вечер
	пустинната луна в захлас
	по своя път мъглив потече,
	видях една девойка аз.
	Тя на прозорец пуст стоеше
	и с таен трепет в свойта гръд
	тя развълнувано следеше
	извиващия тъмен път.

	„Аз чакам!“ — тихо проговори
	и с пръсти, сякаш прави знак,
	прозореца полуотвори…
	Лупата се загърна в мрак.
	„Щастливец! — моят глас проплака.
	Ще бъдеш цяла нощ блажен.
	Кога ще се отвори в мрака
	един прозорец и за мен?“
P$
