	[* Напечатано в „Московский зритель“, 1820, април.]

P>
	За кой е накита позорен,
	с гласа и погледа покорен
	сърцата ли разпалваш ти
	и с укор, сладостно, присторен,
	постигаш свойта цел почти?
	Защо е тая външна нежност,
	че скриваш свойта чистота
	с умишлената си небрежност,
	с пламтящи бузи и уста?
	Защо е хитростта надменна,
	сърцето ти порочно, знам,
	със отвращение студено
	и аз ще ти отвърна сам?
	Мнозина гордата ти хубост
	са я владели в нощен час.
	По твоята врата най-грубо
	кой не е хлопал мнимо влюбен
	и вкусил срамната ти страст?
	На друг венеца си посърнал,
	чаровнице, ти занеси,
	с милувките си отнеси
	порока, твоя дом обгърнал.
	Без горди мисли и копнеж
	ти никога поета няма
	на свойта гръд да привлечеш,
	със любовта като с измама
	търгувай срамно до зори,
	със ласки, користно студени,
	със пориви несъкровени,
	с възторг, раздаван за пари.
P$
