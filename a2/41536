P>
	Когато в болницата днес попадна
	на млад колега, в негово лице
	аз виждам себе си и безотрадна
	носталгия обратно ме зове

	в онези дни на горд ентусиазъм,
	с подобен дързък полет на орел,
	и получавам коронарен спазъм
	от мъка по живота отлетел.

	Тогава бъдещето бе пред мене.
	С какви надежди и с каква любов
	света да завладея бях готов!

	Но кратко бе младежкото летене.
	О, колко си щастлив колега млад —
	не знаеш, че е лошото назад!

@@	Сидни, Австралия — 2016 г.
P$
