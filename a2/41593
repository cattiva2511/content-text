	[* Печатано е като текст на романс от М. Яковлев в приложението към IV част на алманаха „Мнемозина“, 1824 г.]

P>
	На чаша пунш гостолюбиво
		с един хусар седях,
	и угнетено, мълчаливо
		към пътя гледах плах.

	„Защо към пътя със тревога
		се взираш? — рече той. —
	Не изпращал, слава богу,
		приятели на бой.“

	Глава обронил на гърдите,
		прошепнах с тъжен глас:
	„Далеч от мене тя се скита…“
		И пак замлъкнах аз.

	Сълза от моята ресница
		в бокала заблестя.
	„Ти плачеш за една девица?
		О, срам!“, — той изкрещя.

	„Недей, хусарю… страдам, мигар
		любов не те гори.
	Бокала да отрови стига
		една сълза дори.“
P$
