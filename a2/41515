P>
	Не е приятен старият човек!
	Така е. Нека честно го признаем!
	Той става с времето неузнаваем —
	променя се, за старост няма лек.

	Уста отвори ли, ще изрече
	от никой не поискани съвети;
	ще бръщолеви, без да се усети,
	че вече прекалява, за да спре.

	Не го съзнава, че е изкуфял,
	че думите му явно са напразни
	и с глупави въпроси, че ги дразни —
	за младите той духом е умрял.

	Но ако му направят забележка,
	приема я като обида тежка!

@@	Сидни, Австралия — 20116 г.
P$
