	[* Приживе на Пушкин не е печатано.]

P>
	Не жаля вече за години млади,
	преминали в мечти, любов прекрасна;
	не жаля и за вас, нощи с наслади,
	възпети от цафара сладострастна;

	не жаля за другари в труден час,
	за чаши и компании вечерни;
	не жаля за красавици неверни —
	замислен, от забави бягам аз.

	Но де си ти, о, миг на умиление,
	покой сърдечен, с вяра пълен ден?…
	Къде е оня жар и вдъхновение?…
	Върни се, чистота, върни при мен!
P$
