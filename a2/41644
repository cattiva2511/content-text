	[* Напечатано в „Полярная звезда“, 1824 г. Написано в Каменка, имението на Давидови в Киевска губерния. В началните стихове се описва хълмистият бряг на река Тясмин. В последните стихове се говори за Ек. Ник. Раевска.]

P>
	Отлитат облаците бели без следа,
	звезда, звезда, печална вечерна звезда!
	Лъчът ти посребри посърнали долини
	и залива заспал, и планините сини…
	Обичам нежно слабия ти плам червен,
	отдавна скрити мисли той събужда в мен.
	Запомних изгрева ти, радостно светило,
	над оня хубав край, де всичко тъй е мило,
	де стройните тополи шушнат в синя вис,
	де дреме нежна мирта, тъжен кипарис
	и сладостно шумят край южен бряг вълните.
	Там някога, когато скитах в планините
	и влачих край морето свойта самота,
	когато легна над колибата нощта,
	девойка хубава те търсеше в мъглата
	и все те викаше — другарко на душата!

@@	1821
P$
