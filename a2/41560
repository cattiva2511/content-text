P>
	За себе си не ме е вече страх.
	Каквато тежка болест да ме хване,
	не се вълнувам с мен какво ще стане —
	достатъчно на този свят живях.

	Но даже и когато бях по-млад,
	на болните отдавах преднината,
	лекувах и душите им с телата,
	а себе си оставях по-назад.

	Но смел не мога да се назова!
	През цялата ми дълга кариера
	не съм за миг престанал да треперя
	за здравето на моите деца.

	И днес за тях се тровя ежечасно —
	да знаеш болестите е ужасно!!!

@@	Сидни, Австралия — 2016 г.
P$
