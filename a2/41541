P>
	На времето бях много по-уверен
	превзех с щурм Алма Матер… При това
	бях и семейния джи-пи доверен —
	лекувах всички болни у дома.

	Успявах отговорност да поема,
	дори за миг не съм се колебал,
	решавах много често сам проблема
	без да допусна неуспех, провал…

	Сега се чувствам стар и неуверен,
	не съм в решенията вече смел,
	признавам си, не съм по всичко вещ.

	Изчезна онзи дързък, млад, наперен,
	готов света да покори орел,
	догарям тихо, кротко като свещ!

@@	Сидни, Австралия — 2017 г.
P$
