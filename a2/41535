P>
	И болницата двери пак разтвори,
	тъй както през онези времена,
	поех из белите й коридори,
	но тежка мъка моя дух скова.

	Не влязох като щатен лекар в нея,
	сега съм пациент обикновен;
	от днес нататък явно ще живея
	с визити тук до сетния си ден.

	Сестри, колеги млади общо взето
	нафукано, надменно се държат;
	не знаят, че отиват там, от гдето
	ний идваме — и къс е този път.

	За нас бе медицината призвание —
	а днес със нея трупат състояние!

@@	Сидни, Австралия — 2016 г.
P$
