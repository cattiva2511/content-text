P>
	Според една народна поговорка,
	не влиза доктор там, где слънце влиза.
	Съгласен съм, но с важна уговорка —
	че не е само то за здраве виза.

	Тъй както всяко нещо прекалено,
	ако лъчи поемем в двойна доза,
	то от приятел става несъмнено
	наш враг — реална ракова угроза.

	Звучи парадоксално, но е вярно,
	че както витамин „D“ то ни дава
	и заздравява костната система,

	тъй същевременно над нас коварно
	излива огнената си жарава
	и давайки живот, живот отнема!

@@	Сидни, Австралия — 2016 г.
P$
