	[* Стихотворението се е разпространявало в ръкописи. Пушкин го изпратил до декабристите по жената на Муравьов, която заминала при него на каторгата през януари 1827 г. По повод и като отговор на това послание А. Одоевски написал известното си стихотворение.]

P>
	Там, в рудниците на Сибир,
	дерзайте горди, търпеливи:
	ще победите най-подир
	с труда си, с мислите си живи.

	В беди изпитана сестра —
	надеждата, в тоз свят заглъхнал
	живот и бодрост ще ви вдъхне;
	ще грейне праведна зора.

	Другарство и любов при вас
	ще влязат в мрачните затвори,
	тъй както влиза и говори
	сега свободният ми глас.

	Оковите ще се строшат;
	ще рухне мракът; свободата
	ще ви пресрещне на вратата
	и братя меч ще ви дадат.
P$
