P>
	Какво е дрехата?! От памтивека
	по плат, по шев, по кройка и направа
	до днешен ден в живота на човека
	тя най-различни роли изпълнява.

	Предпазва ни от студ и от жарава,
	от голотата ни — по светски норми;
	професията често ни издава
	с военни и цивилни униформи.

	Но всички тези дрехи, вкупом взети,
	бледнеят пред онези тоалети,
	жената, със които се облича

	и с тях телесните недъзи скрива,
	за да изглежда секси и красива —
	мъжете с мнима хубост да привлича!

@@	Сидни, Австралия — 2017 г.
P$
