	[* Напечатано в „Полярная звезда“. 1824 г. Написано на 15 февруари 1822 г.]

P>
	Бе нашата раздяла шумна,
	бе вчера буен Вакхов пир:
	гърмеше младостта безумна,
	звънтяха чашите безспир.

	Тъй! Музите опиянихте
	и всеки бе благословен,
	когато вие отличихте
	със почетната чаша мен.

	С честолюбивата позлата
	очите тя не ослепи.
	Не ни замая нас резбата,
	ни светата ни опи.

	Тя беше само с туй красива,
	че щом в ръка на скит звъни,
	бутилка цяла се налива
	между широките стени.

	Аз пих и с порива сърдечен
	към миналите дни летях,
	живота спомнях бързотечен
	и своята любов видях.

	Разсмя ме нейната измяна,
	скръбта пред мен се разпиля,
	тъй както се изгубва пяна
	под зашумялата струя.
P$
