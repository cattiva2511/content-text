	[* Напечатано в „Новости литературы“, 1825, бр.1. Представлява свободно претворяване на стихове от древногръцкия поет Мосх (II в. пр.н.е.).]

P>
	Когато в морски синини
	зефир се хлъзга, тихо вее
	и в корабни платна звъни,
	и лодки по вълни люлее,
	напуснал своя тъжен плен,
	ленив за труд, аз весел тичам,
	забравям песните във мен —
	шума на синьото море обичам.
	Когато морските вълни
	реват, кипят и с пяна пляскат
	и гръм гърми във висини,
	и мълнии във мрака бляскат —
	отдалечен от този бряг
	в гостоприемната дъбрава,
	в земята вярна вярвам пак
	и за рибаря жал ми става;
	живее той на тесен члън,
	играчка сляпа на вълните,
	а аз — със тишина и сън,
	с шума на ручей в долините.
P$
