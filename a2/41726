	[* Приживе на Пушкин не е печатано. Написано е в албума на Ушакова. Ек. Н. Ушакова (1809–1872) — позната на Пушкин. В Москва Пушкин бил чест гост в дома на Ушакови през 1827 г.]

P>
	Когато в стари времена
	явявало се привидение,
	прогонвал злия сатана
	звукът на просто изречение:
	„Амин, амин, махни се!“ В наши дни
	по-рядко се вестяват привидения,
	бог знае где витаят в тъмнини.
	Но, зъл мой и добър мой гений,
	когато пак съзирам аз
	очите, и ликът, и твойте къдри златни
	и чувам твоя нежен глас
	и твойте думи благодатни —
	изгарям очарован в този час,
	пред теб треперя изтерзано
	и на сърцето замечтано
	„Амин, амин, махни се!“ шепна аз.
P$
