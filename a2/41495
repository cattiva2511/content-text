P>
	Щом някой ден пристигне старостта,
	под формата на бабки среброкоси,
	тя, знаете, не идва тук сама —
	куп болести със себе си им носи.

	Така например, остеопороза —
	омекнали без калциум кости,
	не само ги прегърбва в грозна поза
	но всичко повсеместно ги боли.

	Подобно крехки гейши от Киото
	със ситни крачки пърхат те, защото
	от падане най-вече ги е страх…

	Аз мислено в кимона ги обличам
	и моят палав взор лети след тях…
	О, бътерфлайки* колко ви обичам!
	[* Бътерфлайки — пеперудки (по операта „Мадам Бътерфлай“ от Пучини)]

@@	Сидни, Австралия — 2016 г.
P$
