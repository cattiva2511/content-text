	[* Напечатано в „Невский зритель“, 1820 г., февруари.]

P>
	Обичам на Дорида аз косите златни,
	лицето бледо и очите необятни.
	Оставил снощи на гуляй дружина млада,
	щастлив в обятията нейни пих наслада;
	възторг се сменяше с възторг и, боже, как
	угасваха желания, разпалваха се пак…
	Топях се в страст; но сред неверни тъмноти
	отново други ми се мяркаха черти,
	с печал сърцето и душата пълни бяха
	и чуждо име все устата ми мълвяха.
P$
