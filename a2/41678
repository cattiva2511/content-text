	[* Напечатано в „Московский Телеграф“, 1825 г., №1.]

P>
	Макар понявга с тежко бреме,
	колата шеметно лети;
	коларят, беловласо време,
	все тъй на капрата седи.

	В зори не жалим ние впрега;
	дори врата си да строшим,
	не щем ленив уют и нега —
	„Напред, че…“ — крещим.

	Но пладне тоз кураж го няма;
	разтръшкани от вихрен бяг,
	пред всяка стръмнина и яма
	крещим: „Полека бе, щурак!“

	Колата все така си кара;
	надвечер свикваме поне
	и кротко дремем, а коларя
	препуска буйните коне.
P$
