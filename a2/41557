P>
	Природата един живот ни дава,
	духа облича в крехка тленна плът
	и от мига на нашата направа
	секундите започват да текат.

	По календара дните ни отмета,
	откъсва лист след лист оттам оттук;
	различен брой са те според късмета,
	но само тя ги знае, никой друг.

	За нас е също краят ни загадка,
	но ясно го съзнаваме, нали,
	че е животът Одисея кратка
	и са броени земните ни дни.

	Какво ни пречи и защо тогава,
	не ги живеем както подобава?!

@@	Сидни, Австралия — 2017 г.
P$
