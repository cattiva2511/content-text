	[* Напечатано в „Мнемозина“, 1824 г., ч. 111. Съвременниците го възприели като психологически портрет на Александър Раевски.]

P>
	В онези дни, кога за мене
	животът беше нов и свеж,
	когато птичето цвъртене
	изпълваше ме с плах копнеж —
	кога възвишените чувства
	на славата и любовта
	и вдъхновените изкуства
	така вълнуваха кръвта —
	сред часовете на забава
	внезапно клюмвах натъжен,
	зъл демон почна оттогава
	да посещава тайно мен.
	Печални наште срещи бяха,
	усмихнатото му лице,
	язвителните думи вляха
	отрова в моето сърце.
	Той промисъла висш чернеше
	с неизтощима клевета;
	прекрасното за него беше
	недосегаема мечта.
	На всичко гледаше с презрение
	не вярваше на любовта
	и нищо за благословение
	той не съзираше в света.
P$
