P>
	Щом дойде есента, цял свят,
	в една зонална часова щафета
	часовниците връща с час назад —
	идея вече век общоприета.

	Енергия така пестим — твърдят
	онези, от които бе подета —
	и че изпитва енергиен глад
	превърнатата в ад от нас планета.

	Със взор в часовниковите стрелки,
	въртящи се в посоката избрана,
	и мен една идея осени —

	Нима не е възможно тъй назад
	годините да върна и да стана
	с не повече, със двадесет по-млад!

@@	Сидни, Австралия — 2016 г.
P$
