P>
	Не ползвай в болницата асансьора!
	Надявам се, че си съвсем наясно,
	че той придвижва главно болни хора
	и да пътуваш с него е опасно.

	Представяш ли си там да кихне болен?
	Затворени в това пространство тясно
	и както си без маска с нос оголен
	какво ще стане с теб тогаз? Ужасно!

	Все нещо непременно ще те спипа —
	реална е подобен род угроза,
	при най-добрия случай ще е грипа,
	в най-лошия — Pneumonia crouposa*.
	[* Pneumonia crouposa — крупозна пневмония]

	A стълбите са бавни безусловно,
	но качването е по-здравословно!

@@	Сидни, Австралия — 2016 г.
P$
