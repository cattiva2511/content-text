	[* Приживе на Пушкин не е печатано.]

P>
	Защо сред облаци изгряваш,
	самотно скитаща луна,
	и със мъждива светлина
	възглавката ми озаряваш?
	С появата си тъмна ти
	все тъй събуждаш в мен мечтите,
	любовните ми скърби скрити,
	копнежът ми, приспан почти,
	и гордия ми разум вече.
	Литнете, спомени, далече!
	Заспи, любов, заспи, тъга!
	Не ще се върна пак сега
	нощта, когато ме привлече
	ти с тайнствените си лъчи,
	огряващи през онзи ясен
	лика й бледен и прекрасен
	и тъй обичните очи!
	Кажи, какво си, сладострастие,
	пред тайнството на любовта
	или пред искреното щастие?
	Ще долети ли радостта?
	Защо тъй бързо полетяхте,
	минути, без да разбера?
	И, сенки леки, оредяхте
	пред ненадейната зора?
	Защо, луна неуловима,
	с небето светло се прости?
	Защо, лъч ранен, блесна ти
	Защо останах без любима?
P$
