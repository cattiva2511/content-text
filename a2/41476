P>
	Тя дълго се въртя и се чуди —
	не можеше решение да вземе
	в това променливо капризно време,
	да тръгне ли… А ако завали?!

	Разхождаше се седем дни поред.
	„Две мили…“* — докторът я посъветва.
	[* Две мили — препоръчително е старите хора да ходят около 10,000 стъпки поне три пъти седмично.]
	И тя тържествено си даде клетва,
	да следва стриктно здравния съвет.

	Проблесна слънце. В тихото небе
	тук-там сновяха облаци-загадка.
	„Излизам“ — рече след раздумка кратка,

	но друг въпрос — какво да облече,
	я хвърли в обичайната почуда —
	страхуваше се явно от простуда!

@@	Сидни, Австралия — 2017 г.
P$
