P>
	_Хитър Петър_

	Когато бях по-млад, с един замах
	убивах наведнъж седем мухи,
	а днес със седем удара дори
	нито една да смажа не успях.

	Дали не са порода нова те,
	с мутирал за самоотбрана, ген?!
	Или от ярко слънце заслепен,
	сенилна жертва станах на перде?!

	Загубих взора остър на орел,
	но нямам явно и прецизността,
	с която моята ръка целта
	улучваше с един замах умел.

	Това с мухите, друже, е майтап,
	но другото не е — „ловец“ съм слаб!

@@	Сидни, Австралия — 2016 г.
P$
