P>
	На портата ми старостта потропа.
	Предчувствах края тъжен и унил;
	„Дошла съм да ти взема микроскопа,
	достатъчно си с него работил.“

	И в пенсия без време ме изпрати,
	откъсна сякаш пъпната ми връв;
	веч няма диагнози с препарати
	от костен мозък и от капки кръв.

	Зад всеки препарат съдба човешка
	се криеше с неизлечим процес;
	изпитах остра болка, мъка тежка —
	на кой оставям болните от днес?!

	За тях аз, старият хематолог
	(звучи нескромно, знам) бях като бог!

@@	Сидни, Австралия — 2016 г.
P$
