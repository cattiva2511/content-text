P>
	Край болницата пътьом като мина,
	потрепва струна в моето сърце
	и тиха, глуха скръб като лавина
	към мен полита, и расте… расте!…

	И все така година след година
	назад с по-крепка сила ме влече,
	защото там животът ми премина
	и всеки спомен е като въже.

	Прекарах с тежко болни пациенти
	безсънни нощи и безкрайни дни
	по стръмен път, опасен като риф…

	Но имах и възвишени моменти —
	с тях бог морално ме възнагради,
	и бях, да, бях там истински щастлив!!!

@@	Сидни, Австралия — 2016 г.
P$
