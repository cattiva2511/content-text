P>
	Какво сме лекарите без сестрите,
	без сръчните им, опитни ръце?!
	Ако труда им, грижите сравните
	със нашите, не ще отстъпят те.

	За милосърдие са всепризнати,
	на тях лежи лечебния процес.
	И за какво? За щурави заплати!
	А чуваме по техния адрес

	наред с хвалебствени суперлативи,
	пикантни вицове — (несправедливи!)
	че уж ни вкарвали в служебен грях

	със прелести и с чар като сирени
	и ний, от сладостта им съблазнени,
	през нощните дежурства спим със тях!!!

@@	Сидни, Австралия — 2016 г.
P$
