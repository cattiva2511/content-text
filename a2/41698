	[* Епиграмата е била разпространявана в ръкопис. Има се предвид конкретна случка: на 1 окт. 1823 г. Александър I получил писмо от Шатобриан (тогава министър на външните работи на Франция) за арестуването на Риего (виден испански революционер — 1785–1823). Присъствуващият на обеда Воронцов казал: „Каква щастлива вест, ваше величество.“ Според някои от присъствуващите тази му забележка прозвучала неуместно, като се има пред вид участта, която очаквала Риего. Скоро след това той бил екзекутиран в Мадрид.]

P>
	На царя казали, че удушен
	бил вождът на метежите Риего.
	Един ласкател викнал възхитен:
	„Мръсник! Избави се светът от него.“
	Тогава всички свели поглед в миг —
	разсмял ги този раболепен вик.
	Риего бил за Фердинанд опасен.
	Е, да. Но затова висял безгласен.
	Кажете, бива ли в гнева си сляп
	да хулим жертвата на зъл сатрап?
	Самият цар такъв един угодник
	не пожелал с усмивка да дари.
	Ласкателю! И в подлостта дори
	пази осанката на благородник.
P$
