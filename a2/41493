P>
	_Истински случай_

	Две стари баби в болничната стая
	си бъбрели за здравните проблеми
	и както се оплаквали, накрая
	преминали на по-пикантни теми.

	„Бях палава — подметнала едната,
	походих си на младите години,
	какви ли не съм сваляла в кревата,
	три брака имах и мъже с дузини.“

	„А аз — смутено другата й рекла —
	на целомъдрие се бях обрекла…
	Мома съм от главата до петите!“

	„Ти луда ли си?! Где ти е акъла?
	Такива като теб са за пъкъла —
	без мъж да си прахосаш младините!!!“

@@	Сидни, Австралия — 2008 г.
P$
