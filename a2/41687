	[* Напечатано в сборника избрани стихотворения, 1826 г.]

P>
	Фонтан на обич, жив фонтан!
	Две рози дадох ти в подарък.
	Обичам твоя глас излян
	и сълзите ти с блясък ярък.

	Дъжда ти сребърен блести
	и ме поръсва с пръски хладни.
	О, лей се, лей, вълна отрадна,
	за истината ми шепти…

	Фонтан на скръб и обич свята!
	По мрамора да различа
	се взирах, четох за страната,
	но за Мария ти мълча…

	Светило бледо на харема!
	Нима забравено си ти?
	Или Мария и Зарема
	са само сладостни мечти?

	Или сънят ми с вдъхновение
	е в тая пустош начертал
	най-бързо своите видения,
	неясния ми идеал?
P$
