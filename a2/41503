P>
	_Без цензура_

	Изстрелял Ерос своята стрела,
	но вместо двама млади да уцели,
	той в старческия дом, по участ зла,
	улучил две тела изнемощели.

	Смутил душевния им мир свещен
	с нечиста страст в плътта им уморена
	и бабата от тоз съдбовен ден
	старика често хващала… за члена(!)

	Задрямали пред малкия екран,
	един до друг във вечери безгрижни
	те чезнели по грях неизживян

	и нейната съсухрена ръка
	в пижамата му с пръсти неподвижни
	се мушвала, потрепвайки едва.

@@	Сидни, Австралия — 2007 г.
P$
