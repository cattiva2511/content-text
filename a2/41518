P>
	Не съм го осъзнавал досега,
	че бръчките, съсипващи лицата,
	сами за себе си все пак не са
	единственият враг на красотата.

	Тях можем да запълним с парафин,
	с ботокс да ги опънем; с крем, с помади
	да ги замажем и под пласта фин
	пак да изглеждаме красиви, млади…

	Ала за лицевите ни кости,
	разядени от остеопороза*
	[* Остеопороза — омекване и атрофия на костите, в случая на лицето, следствие на което то се смалява, очните ямки с очите се приближават…]
	или за челюстна пародонтоза*
	[* Пародонтоза — възпаление на венците, което води до атрофия на челюстите и също обезобразява лицето.]

	подобен лек до днес не се откри.
	И с лик на мумия, неузнаваем
	не можем себе си да разпознаем!!!

@@	Сидни, Австралия — 2016 г.
P$
