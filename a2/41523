P>
D>
	На Р.
D$
	Не мога още да го възприема —
	приятел скъп се разболя от рак.*
	[* В случая се касае за Болестта на Валденщрьом, злокачествено кръвно заболяване.]
	Не подозира нищо той. Проблема
	е как с таз вест да го зашлевя? Как!

	За него новината ще е ножа,
	в гърдите, с който ще го пробода.
	И даже разговора да отложа,
	въпроса няма да реша с това.

	Не мога и в очи да го погледна
	и с чиста съвест да му изрека
	една от тез, по-скоро безогледна,
	уж „благородна“ лекарска лъжа.

	Сърцето ми от скръб и смут се свива —
	не виждам никаква алтернатива!

@@	Сидни, Австралия — 2017 г.
P$
