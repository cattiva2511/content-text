P>
	Баща ми на моята възраст почина.
	Какво и мен чака от утре, не зная.
	Ще имам ли някоя друга година,
	е все едно — явно съм вече към края.

	Но още си спомням как често тогава,
	с лек укор и намек той казваше (всуе!):
	„Животът е кратък и бързо минава —
	живейте го днес!“ Ала кой да го чуе?!

	„Трудете се, още сте млади, но с мяра,
	че вашата младост не ще се повтори!“
	А ние, зареяли в бъдното взори,

	се трепехме, с модата във надпревара,
	пестяхме за къщи, събирахме вещи…
	И ето ни вече догарящи свещи!!!

@@	Сидни, Австралия — 2017 г.
P$
