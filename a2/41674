	[* Приживе на Пушкин не е печатано.]

P>
	Понякога с надежда сладка се теша,
	да мога да повярвам, че моята душа,
	убегнала от тлен, отнася мисли вечни,
	и памет, и любов към бездни безконечни —
	кълна се! — бих оставил отдавна този свят,
	бих разрушил живота нещастен и сакат,
	бих отлетял в страна свободна и щастлива,
	където няма смърт, ни злоба завистлива,
	где мисли само плуват в небесна чистота…

	Напразно ме владее измамната мечта;
	умът упорствува, надеждата презира…
	Отвъд смъртта единствено той Нищото намира.
	Как, нищо? Ни любов, ни мисъл — само мрак!
	Страхувам се! Живота печално гледам пак
	и искам да живея, та образът ти мил
	по-дълго да се слива със моя дух унил.
P$
