	[* Приживе на Пушкин не е печатано. Написано през ноември 1823 г. Предизвикано е от поражението на революцията в Испания, потушена от френските войски.]

P>
E>
	Изиде сеятель сеяти семена своя…
E$

	На свобода сеяч пустинен,
	излязох рано — и преди
	да зазори, с ръка невинна
	посред поробени бразди
	аз хвърлях животворно семе —
	но само съм загубил време,
	трудът ми нищо не роди…

	Пасете кротичко, народи!
	Не ще ви сепне боен вик.
	Защо ви е да сте свободни,
	стада, лишени от език,
	за скотобойна само годни?
	Как — без ярем! Как — без камшик!
P$
