	[* Напечатано в избраните стихотворения, 1826 г. Написано в Кишинев на 5 окт. 1820. Семейството на сръбския вожд Карагеорги е живеело в Хотин, близо до Кишинев.]

P>
	На бурите и свободата воин,
	със кървави петна безброй,
	добрият твой баща, престъпник и герой,
	за укор хорски и за слава бе достоен.
	Като дете, той нежно те ласкал
	на пламенни гърди с ръка окървавена:
	играеше ти с дръжка на кинжал,
	от братоубийства изтънена.
	Изпълнен с люта мъст, но нежен, мил,
	от скъпото си време е открадвал,
	над люлката убийства нови е кроил
	и весел, той на твойто бъбрене се радвал.
	Такъв е бил — ужасен, зъл човек.
	А ти — най-хубава. И неговият век
	изкупи със смиреност — туй ти стига:
		над твоя гроб с тайнствен плам
		като молитвен тимиам
	на чистата любов тя бавно се издига.
P$
