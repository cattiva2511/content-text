P>
	_Без цензура_

	Той в дъ-то ми със ръкавица бръкна —
	досещате се, бях на уролог.
	Усмивката му видимо помръкна,
	прокашля се и каза сух и строг:

	„Колега, ще съм откровен и честен.
	Жлезата ти е като портокал.
	Нормално, знаеш, е с размер на кестен —
	наистина си много закъснял.

	Ще трябва спешно да играе ножа,
	но има риск за мъжкия престиж
	и може с любовта да се простиш…“

	На всичко съм готов да се подложа,
	каквото искаш късай и режи!
	Потентността ми само запази!

@@	Сидни, Австралия — 2007 г.
P$
