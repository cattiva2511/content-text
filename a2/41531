P>
	Достатъчно! Последен трудов ден
	от дълголетната ми кариера;
	с младежки дух политам окрилен
	изява в друга сфера да намеря.

	От ранните ми смутни младини
	професията яко ме зароби
	и тъй на волята си подчини
	любимото ми стихоплетно хоби.

	От днес нататък с неувяхващ плам
	живота си на него ще отдам,
	за да укрепне и да се възземе.

	Ако от нещо все пак ме е страх,
	то е, че вече много остарях —
	за творчество не ми остава време.

@@	Сидни, Австралия — 2017 г.
P$
