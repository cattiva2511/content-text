P>
D>
	На Д.
D$

	Едва веднъж се срещаме годишно,
	стотици водни мили ни делят,
	но щом се видим, всеки следващ път
	в нас се разбужда чувството предишно.

	Отново сме роднини много близки;
	приятно ни е и ни е добре
	да бъбрим свойски цели часове,
	посръбвайки кафе или уиски.

	Децата с любовта си ни сродиха,
	обвързаха ни с внуци в здрава сплав,
	но се разделяме със горест лиха,

	защото всеки тайно се досеща,
	че може да сме в камерен състав
	на следващата, след година, среща!!!

@@	Сидни, Австралия — 2016 г.
P$
