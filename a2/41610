	[* Приживе на Пушкин не е печатано. Представлява свободен превод на стансите на Волтер „Si vous voules que j’aime encore…“.]

P>
	Ти казваш да горя в душата:
	върни ми миналите дни
	и утрото съедини
	със мойта вечерна позлата!

	Векът ми вече отминава,
	в кръга на смях и на игра
	нарежда времето да спра
	и за ръка ме отстранява

	И длъжни сме да се смирим.
	А този, който не умее
	да е така приспособим,
	той само в горест ще живее.

	На младите, щастливи вред,
	оставяй страстите — и стига
	Животът ни е от два мига,
	на разума е вече ред.

	Нима навеки сте се скрили,
	мечти от първите ми дни,
	с любов и мъка подсладили
	минутните ми младини?

	Два пъти на света се мре;
	с мечтите сладки се прощаваш —
	от страдането мъртъв ставаш!
	Какво, че и дъхът ще спре?

	Пред моя мрачен залез вече,
	сред вечерната пустота
	така скърбя, че е далече
	измамно сладката мечта.

	На моя глас унил подава
	едничка дружбата ръка
	подобна на любов, в забрава
	узнавам нежността така.

	Подавам вехнещите рози
	от юношески тържества
	и тръгвам просълзен, тревожен,
	че все след лея ще вървя!
P$
