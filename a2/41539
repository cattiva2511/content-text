P>
	Година от живота ни измина,
	но тя за стария човек не е
	за жалост равна на една година —
	за нас по-бързо времето тече.

	Не сме с година станали по-стари,
	а с много повече, кой — с две, кой — с три…
	и Новата година ни завари
	по-грохнали, по-болни отпреди.

	Редиците ни също уредяха,
	отидоха си от света мнозина.
	Над нас, все още живите, тежи

	реална за живота ни заплаха;
	Каква съдба ни чака след година,
	единствен Бог накрая ще реши!

@@	Сидни, Австралия — 2017 г.
P$
