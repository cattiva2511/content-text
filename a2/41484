P>
	Природата безспир ни изненадва
	ту с лоши, ту с приятни новини;
	веднъж с красива вест ще ни зарадва,
	друг път със страшен факт ще ни срази.

	Но нека да не бъда голословен,
	конкретен пример с паяк ще ви дам;
	когато го разбрах, че е отровен,
	едва от ужас не припаднах там.

	Акълът ми до днешен ден не смила
	как може туй невзрачно същество,
	нищожна част от моето тегло,

	да крие в себе си отровна сила,
	способна (ако няма антидот)
	да покоси човешкия живот?!

@@	Сидни, Австралия — 2016 г.
P$
