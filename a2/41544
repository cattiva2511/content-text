P>
	Ако почерпиш някой свой познат
	или колега, да речем, с бонбон,
	общоприето е с любезен тон
	той или тя да ти благодарят.

	Ако роднина, близък твой човек
	за помощ ти отправи зов, молба
	и спешно му протегнеш ти ръка
	със скромна сума в бройка или с чек,

	(длъжник не си, но си от жал обзет),
	по същия неписан стар закон,
	от примера с почерпката с бонбон,
	очакваш благодарствен знак в ответ.

	Но той мълчи — ни вест и ни сигнал.
	Не е доволен — малко си му дал!!!

@@	Сидни, Австралия — 2017 г.
P$
