	[* Напечатано в споменатия „Памятник отечественных муз на 1827 год“.]

P>
	Чаша наляна
	вдигнал си ти.
	С кипнала пяна
	вино блести.
	Скъпо отколе
	то е за нас.
	Но за кого ли
	да пия аз?

	Дали за слава
	през тоя ден?
	Бойна забава
	не е за мен.
	От веселбата
	весел не съм.
	Дружбата свята
	бяга от гръм.

	Деца небесни
	на Феб — жреци!
	Пийте сред песни
	за Феб, певци!
	Обич с Камена —
	каква беда!

	От Ипокрена
	блика вода.
	Пийте честити
	за любовта!
	Отлитат дните
	на младостта.
	Ей моя жребий
	чаша пред мен!
	Вино, за тебе
	пия блажен.
P$
