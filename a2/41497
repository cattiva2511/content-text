P>
	_Без цензура_

	Аз виждам секса с други очила
	и не от гледна точка на морала;
	чрез него се стремя да разбера
	дали с духът, плътта е заболяла.

	Потентността и импотентността
	за здраве и за болест са залози
	и са интимно вплетени едва
	ли не във всички страшни диагнози.

	Например: здрав, редовен полов акт
	е сигурен и достоверен факт,
	че коронарите* са проходими…
	[* Коронари — кръвоносни съдове, които захранват сърцето с кръв.]

	Така ерекцията и лъстта,
	на медицинските жаргони са
	на „здрав дух — здраво тяло“ синоними!

@@	Сидни, Австралия — 2016 г.
P$
