P>
	Не чакайте от здравия младеж —
	тоз, който всяка сутрин се събужда
	под топлия юрган с наперен, свеж
	и мигом рипва, щом изпита нужда,

	скръбта на дядо си да разбере
	и от какви кахъри се оплаква,
	и че подобно жалко дередже
	един ден непременно го очаква.

	За него тъй е много по-добре,
	не трябва от сега да се тревожи —
	за късни старини да го отложи;

	От тях не може да се отърве,
	но да не мисли, може… До тогава
	на младостта си да се наслаждава!

@@	Сидни, Австралия — 2017 г.
P$
