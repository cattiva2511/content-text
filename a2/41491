P>
	Като дете, (по-късно го прозрях),
	пестях от шоколадчета желани,
	защото в магазина вместо тях
	налични бяха само марципани.

	И моят възмъжаващ пубертет
	тъй в (по-съзнателно) пестене мина;
	с учение в училище зает,
	докрай не се увлякох в никотина.

	Като младеж пестях от алкохол.
	След доста жалки опити и проби
	и махмурлук с убийствен главобол
	и той не се превърна в мое хоби.

	А в старост с кръвно, с язва и с подагра
	спестеното днес харча за… виагра!!!

@@	Сидни, Австралия — 2016 г.
P$
