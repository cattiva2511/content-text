	[* Напечатано в сборника избрани стихотворения, 1826 г.]

P>
	Денят дъждовен гасне. Дъждовната мъгла
	с оловна дреха цялото небе завива
	и като провидение лупа мъглива
		изгря над близките била.
	Скръб мрачна всичко на душата ми навява.
	Далече там луна в сияние изгрява;
	струи там въздухът вечерна топлина;
	трепти морето като нощна пелена
		под синевата на небето…
	Върви тя в този миг през горската тъма
	към бряг, удавен от вълните на морето.
		и към скала заветна, дето
	до късна нощ стои печална и сама.
	Сама… Пред нея никой там не плаче, не тъгува
	и никой коленете й в забрава не целува.
	Сама… Не тръпнат там под ничия уста
	ни влажни устни, нито пръсти белоснежни…
	— — — — — — — — — — — — — — — — — — — —
	— — — — — — — — — — — — — — — — — — — —
	— — — — — — — — — — — — — — — — — — — —
	За обичта й светла няма там достоен.
	Сама си… плачеш ти… аз тука съм спокоен;
	— — — — — — — — — — — — — — — — — — — —
	Но ако — — — — — — — — — — — — — — — — —
P$
