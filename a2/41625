	[* Напечатано в „Соревнователь просвещения и благотворения“, 1819 г., №10. Н. Я. Плюскова е била фрейлина (млада придворна дама) на императрицата Елисавета Алексеевна. Стихотворението е написано вероятно по молба на редактора Фьодор Глинка, който изтъквал идеята за държавен преврат с възкачване императрицата на престола.]

P>
	На лира скромна, благородна,
	за земни богове не пях.
	Пред силата с душа свободна
	кандилен дим не й кадях.
	Прославях само свободата
	и нея в стихове възпях,
	не забавлявах господата,
	роден със скромна дарба бях.
	Признавам си, под Хеликона
	с кастилски ручеи навред,
	аз, вдъхновен от Аполона,
	прославих в стих Елизабет.
	На висши сили сам свидетел
	с дух подчинен на съвестта,
	с невинната й красота.
	Любов и волност в мен звучеха,
	във химни ги превръщах аз
	и моят неподкупен глас
	от руския народ бе ехо.
P$
