P>
	Жан Пол Белмондо и Ален Делон
	на младини какви красавци бяха!
	По тях — за мъжка хубост еталон,
	жените се побъркваха и мряха.

	А ний, съвсем посредствени мъже,
	ги гледахме с потайна завист плаха;
	за мъжкото ни ЕГО бяха те
	мечта недостижима и… заплаха.

	Достигнахме дълбоки старини.
	Но филмовата им красива слава
	и тях от възрастта не защити.
	Тя, старостта, накрая заличава

	различия реални и помпозни.
	Сега сме равни, зер, еднакво… грозни!!!

@@	Сидни, Австралия — 2017 г.
P$
