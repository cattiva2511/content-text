P>
	И таз година, също като лани,
	за Коледното дневно тържество
	любезно болницата ме покани
	отново да празнуваме ведно.

	Гласът познат ми поясни оттатък,
	че ме очаква целият отдел
	и продължи след промеждутък кратък,
	че винаги съм там добре дошел.

	И докато пред милата дилема
	се чудех редно ли е да приема —
	не съм ли чужд след тригодишен срок!?

	„We miss you all!“* — ми рече тя накрая.
	[* We miss you all — На всички ни липсваш.]
	От куртоазия го каза, зная,
	но ме размекна доводът й строг.

@@	Сидни, Австралия — 2016 г.
P$
