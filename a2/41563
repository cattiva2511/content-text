P>
	Животът ни безследно си отива,
	но не като летлив природен газ,
	в децата ни директно се прелива —
	растат, отнемайки го те от нас.

	И ний по висш закон сме го приели
	от родните ни майки и бащи
	а те — от тяхните… Тъй без предели
	той е вървял, върви и ще върви.

	И никога не свършва и не спира,
	един умре ли, го заменя друг,
	и подмладен отново триумфира,
	и тържествува над смъртта — напук.

	И не — животът, (с грешна сме представа),
	отиваме си ний — той продължава!

@@	Сидни, Австралия — 2016 г.
P$
