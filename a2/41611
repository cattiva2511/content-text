	[* Приживе на Пушкин не е печатано.]

P>
	Щом мракът благо се погрижи
	да сложи покрив върху нас
	и времето стрели задвижи
	към оня полунощен час,
	когато в цялата природа
	не спи едничка любовта —
	отново аз ще полетя
	извън затвора си, под свода.
	Минутите и те летят,
	към свойта загуба нехайни,
	но аргусите ще заспят,
	повярвали в брави издайни,
	и аз пред твоите врати…
	По стъпките ми бързи ти,
	по сладострастното мълчание
	по тръпнещите ми ръце
	и по горещото желание
	на ласкавото ми лице
	познай любовника — извират
	възторзите и радостта!…
	О, Лида, ако ли умират
	от туй блаженство в любовта!
P$
