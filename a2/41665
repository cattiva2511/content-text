	[* Напечатано в „Полярная звезда“, 1823 г. Пушкин пише за Калипсо Полихрони, пристигнала в Кишинев от Цариград. За нея говорили, че е била любовница на Байрон.]

P>
	Родена си да пламениш
	фантазията на поети,
	да я тревожиш и плениш
	е предизвикателни привети,
	със думи — източни лъчи,
	със свойте светещи очи
	и с тия си крачета стройни.
	Родена си за ласки знойни.
	Кажи, когато там Лейла*
	[* _Лейла_ — героиня в поемата на Байрон „Гяур“.]
	в мечти небесни пресъздал
	всевечният си идеал,
	нима не тебе е възпял
	поетът — милият мъчител?
	А може би в оназ страна,
	под гръцкото небе свещено,
	страдалец някой вдъхновено
	по своя път те опозна
	и те прикъта съкровено
	в сърдечната си глъбина?
	Или пък с лирата щастлива
	вълшебник те е съблазнил;
	спонтанен трепет зачестил
	в гърдите ти честолюбиви
	и ти, на рамото му ти…
	Не, не, не бих желал ревниви
	изпепеляващи мечти!
	Тъй дълго аз живях унило,
	привиквам с нежността сега.
	Боя се, мислейки с тъга;
	изменя всичко, що е мило.
P$
