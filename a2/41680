	[* Чернова. В стихотворението се описва историческата съдба на Наполеон.]

P>
	Защо и кой те прати на света?
	На що, на зло или добро бе причинител?
		Защо умря, защо блестя,
		чудесен земен посетител?
	Пророците вещаели беди,
		на бунт се вдигала тълпата.
	Пустеели олтари, по стъгди
		кипяла бурята на свободата.

	И бунтът пламнал… Кръв и мрак
		покрили вехтите скрижали.
	Явил се мъж велик и всички роби пак
		притихнали и се смълчали.

		И горд, и гол дошел разврат,
		пред него тръпнели сърцата,
		забравили я свободата,
		продал за злато брата брат.
		Рекли безумци: „Свободата
		не съществува на земята!“
		Повярвал е народът в тях,
		и в празните им шумни речи,
		че няма справедливост вече,
		че всичко вятър е и прах.
P$
