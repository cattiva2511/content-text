P>
	С пари не може всичко да се купи!
	Купуваш с тях имоти и коли,
	дори медали, чужди спортни купи,
	шофьор, с волана да те отмени…

	Но младостта, пропуснатото време,
	кръга на твоя скъп житейски свят,
	природата от теб като отнеме,
	не можеш да ги купиш пак назад.

	И ако безнадеждно заболееш,
	а няма днес за болестта ти лек,
	с пари, с богатство няма да успееш,
	на служба да „наемеш“ друг човек,

	да боледува вместо теб, и в гроба
	да слезе вместо твоята особа.

@@	Сидни, Австралия — 2016 г.
P$
