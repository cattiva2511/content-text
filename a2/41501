P>
	_Без цензура_
	_Истински случай_

	Пристигна в Бърза помощ наркоман
	с линейка, на носилка прикован;
	от мнима болка в кръста свит на две,
	скимтеше с жален глас като дете.

	Познат на всеки лекар евтин трик
	за лесна спешна доза наркотик.
	Потърсих вена, мушках тук и там —
	унищожил ги бе… Резил голям.

	Докато в явен смут се суетях,
	той ме погледна — колеблив и плах
	и като смъкна гащи изведнъж,
	посочи ми простряла се надлъж

	прилична вена с дължина почтена,
	набъбнала като змийче… на члена!!!

@@	Сидни, Австралия — 2007 г.
P$
