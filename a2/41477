P>
	Ръцете ми… Какво са те за мен?!
	Превърнали са ме в човек от звяра
	и цял живот откакто съм роден,
	ми служат вярно в робска надпревара.

	Каквото съм постигнал до сега,
	не е пресилено да го спомена,
	на тяхното умение дължа —
	на опитност с прецизност подплатена.

	Съзнавам го — с ума си преуспях,
	в съдружие с останалото тяло,
	като едно неотделимо цяло,

	но мозъкът не би могъл без тях
	в такъв широк мащаб да се разгърне
	и всяка мисъл в дело да превърне!

@@	Сидни, Австралия — 2016 г.
P$
