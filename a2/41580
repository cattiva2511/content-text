	[* Напечатано във „Вестник Европы“, 1814, кн. 19.]

P>
	Който с времето надвие
	с хладен разум любовта,
	на живота с тежестта
	няма той да я покрие.
	Не лудувай, не се смей,
	само с мъдростта живей;
	но с ума си ще заспориш,
	тъжен порта ще отвориш,
	щом немирния Ерот
	те събуди за живот.

	През сърцето ми премина
	всеки верен богослов.
	„Добър път! Прости, любов!
	Зарад сляпата богиня,
	не за Хлоя, литвам сам,
	радост, радост да си дам!“ —
	мислех в гордостта безумен.
	В миг дочух аз смях най-шумен,
	взрях се бързо… и Ерот
	ме зовеше за живот.

	Не! Едва ли ще ме видят
	с бога да съм в свада аз,
	и докато всеки час
	Парка дните ми изприда,
	нека ме владее тя!
	Мой закон е радостта.
	Гробът ще зей ужасен,
	ще помръкне взорът ясен,
	няма вече и Ерот
	да ме вика за живот!
P$
