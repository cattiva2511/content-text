P>
	Да предположим, че един мъж, най-обикновен,
	от половата зрялост чак до края на живота
	опложда цял харем жени през всеки божи ден —
	разбира се, според потентността си и… без квота.

	Ще му се народят невероятен брой деца
	и всички те ще носят в себе си различни гени
	от поколения предци, живяли в древността,
	до наши дни, по висш, неведом път унаследени.

	Така чрез него целият му род, превърнат в прах,
	в потомците му ще се възроди и ще възкръсне
	и по света със тяхните потомци и след тях…
	фамилният геном за нов живот ще се разпръсне.

	Природата по висш закон с нагон, с безмерна сила,
	безсмъртието на живота е подсигурила.

@@	Сидни, Австралия — 2016 г.
P$
