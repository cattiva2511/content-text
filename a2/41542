P>
	Роднините… те всички са такива:
	далечни, близки, кръвни или не,
	логично е, щом всеки е добре,
	да се спотайва и да се прикрива.

	И никой няма да ти се обади,
	дали си жив и здрав да провери,
	ала когато му дотрябваш ти
	от него чакай „мили“ изненади.

	Хабер получих от една роднина —
	закъсала и искаше пари,
	и че е много болна да ми каже…

	А четвърт век, откакто сме в чужбина,
	за жалост ни веднъж не се сети
	да ни изпрати мартенички даже!

@@	Сидни, Австралия — 2017 г.
P$
