P>
	„Намаза ли се с крем?* — попита ти —
	[* Sunscreen — крем предпазващ от слънчево изгаряне]
	Горещ, опасен ден се очертава…
	Напече веч… вън сякаш пещ гори —
	от рано сипе слънцето жерава.“

	„Не съм! — признах си аз — Забравих пак,
	но за тревога туй не е причина.
	Преди да се сдобия с кожен рак,
	от триста болести ще се спомина.

	Човек се трови с мними страхове,
	но от което се бои и страда,
	е с нулев шанс от него да умре;

	Което и на сън не е видял,
	е по-възможно да го изненада
	и то преди да се осъзнал!“

@@	Сидни, Австралия — 2016 г.
P$
