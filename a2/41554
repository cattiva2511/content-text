P>
	Откакто на крака човек съм станал
	и съм очи отворил за света,
	та чак до днес, не съм за миг престанал
	да трупам знания и да чета.

	Добивах опит, сръчности развивах,
	езици учех — станах полиглот;
	все нещо ново всеки ден попивах,
	докато свърши моят къс живот.

	Сега щом се замисля, ми се чини,
	че всичко, що натрупах и събрах
	през пълните със жертви, с труд години,

	напразно е било — (огромна грешка),
	и с моят край ще се превърне в прах…
	Завинаги! О, суета човешка!!!

@@	Сидни, Австралия — 2016 г.
P$
