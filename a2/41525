P>
	В живота, освен болница и болни,
	излезеш ли от нейните стени,
	ще срещнеш хора здрави и доволни —
	друг, весел свят пред теб ще затрепти.

	Ще видиш слънце, рози разцъфтели,
	с полузабравен пресен аромат;
	ще те омаят нежни птичи трели,
	ще се почувстваш освежен и млад.

	Работиш ежедневно осем часа.
	В най-хубавото време на деня
	не си навън излизал… От кога?!

	Изчезва киселата ти гримаса.
	Усмихваш се и мислиш — сто на сто
	за пенсия е времето дошло!

@@	Сидни, Австралия — 2016 г.
P$
