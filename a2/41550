P>
	Животът ни е благото, което
	изцяло само нам принадлежи;
	дори когато е от нас отнето,
	не може никой да го присвои.

	А всяко земно нещо под небето:
	имоти, вещи, злато и пари,
	макар и по закон да е прието,
	че лично наши са, не са, уви!

	Каква илюзия! Каква измама!
	Човек за тях се трепе и ламти,
	но като свършат земните му дни,

	загърбва всичките блага и няма,
	освен живота си, да отнесе
	на Оня Свят една игла поне!

@@	Сидни, Австралия — 2017 г.
P$
