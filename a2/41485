	[* Funnel-web Spider — един от най-отровните паяци в Австралия]

P>
	Пред погледа ми пропълзя и спря —
	наглед невинно божие създание,
	дарено с осем, вместо с два крака,
	но без човешки разум и съзнание.

	Давид пред Голиат. Та аз с едно
	замахване с пантоф ще го убия,
	но на мига пред мен изчезна то
	и не можах след туй да го открия.

	Изментри ме. Какъв хитрец голям!
	Нощес като заспя, ще ме намери,
	ще ме ухапе… — мисля разтревожен —

	с отрова в малка доза — нанограм,
	но с мощ за десет с моите размери.
	И се почувствах жалък и нищожен!

@@	Сидни, Австралия — 2016 г.
P$
