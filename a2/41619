	[* Напечатано в избраните стихотворения на Пушкин, 1826 г.]

P>
	Плашиш ни, приятел мил:
	гробът скоро ще ни вземе —
	как ще бъда толкоз време
	аз бездомен и унил.
	Нека хладната ни чаша
	бавно друга я смени;
	ще изгубим тази наша
	младост с всички скъпи дни.
	И пред вечната тъмница
	на вратата ще се спрем,
	от патоската царица
	свеж венец ще изберем;
	сетен миг от леността ни,
	да напълним всеки съд —
	сенките ни са събрани,
	бягат в Лета те отвъд.
	Смъртният ни час е светъл;
	и любимите безспир
	ще събират вече пепел
	в урните от всеки пир.
P$
