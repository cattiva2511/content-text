P>
	_Истински случай_

	На доктор трябва всичко да се казва,
	дори от най-интимно естество;
	да се разтварят гащи, женска пазва… —
	понятно е защо и за какво.

	Преглеждах престарял, но бодър дядка,
	проблеми имал веч с потентността,
	ерекцията му била, зер, кратка,
	та сексът явно страдал от това.

	А бил ербап едва ли не до вчера
	и подчерта, че за пенсионера
	е не по-маловажно да пести…

	Не бил виагра помирисвал даже,
	да питам бабата, ще го докаже —
	така спестили сума ти пари!!!

@@	Сидни, Австралия — 2016 г.
P$
