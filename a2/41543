P>
	Като сравня приятели с роднини,
	установявам разлика голяма;
	разделя ги една огромна яма,
	но явно има за това причини.

	Приятелите, след преценка строга,
	избираме сами — в тях търсим сходство;
	с роднините ни свързва само родство
	и не по наша воля — а на Бога.

	Роднинството днес никой не зачита.
	Залутани в подялба на наследство
	се тровим често във вражда открита.

	Но и приятелството се базира
	на интереси, често по съседство
	и се крепи, уви… на келепира!

@@	Сидни, Австралия — 2017 г.
P$
