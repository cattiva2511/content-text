	[* Eutanasia — безболезнено умъртвяване на неизлечимо болни.]

P>
	Ний идваме, кой знае откъде,
	по чужда воля и благоволение,
	без да са взели личното ни мнение
	дали сме го желали или не.

	И както никой до сега от нас
	не е решавал своето __начало__,
	тъй бъдещето ни не ни е дало
	над нашата __кончина__ воля, власт.

	Но ако тежка болест ме срази
	с неизлечими болки в сетни дни,
	ще предявя пред Бог едно желание —

	да ми даде законно право сам
	да преценя кога да се предам
	и свърша своето съществувание.
@@	Сидни, Австралия — 2015 г.
P$
