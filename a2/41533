P>
	Получиш ли от някого похвала,
	от кой е първо преценяваш ти.
	От мъж? Или жена ти я е дала?
	Според това различно тя тежи.

	Жена! И ако тя е поетеса,
	изтънчена, изискана, с престиж
	и твоята поезия хареса,
	похвалата й двойно по` цениш.

	„Харесвам благозвучните ти рими.
	Не са измъчени, а в свеж поток
	се леят като хор от херувими
	и бодро се възнасят с тях възбог!“

	По-мил и по-приятен комплимент
	не си сънувал ти до тоз момент.

@@	Сидни, Австралия — 2017 г.
P$
