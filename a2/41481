P>
	Тоз път предаването бе на тема
	с какво да си опазим паметта
	и как да разрешим сами проблема,
	ако усетим, че отслабва тя.

	Най-новото изследване гласяло,
	освен да си тренираме ума,
	е също нужен здрав дух в здраво тяло —
	известен факт, но потвърден сега.

	А в кухнята със готвене заета,
	жена ми явно смисъла не схвана
	и ме попита: „Е, какво разбра?“

	„Какво ли? Да захвърлиме таблета,
	да се простим със стола и с дивана,
	и повече да бъдем на крака!“

@@	Сидни, Австралия — 2016 г.
P$
