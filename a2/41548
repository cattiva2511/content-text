P>
	Животът и смъртта, кой днес не знай,
	са два процеси противоположни,
	с понятия объркани и сложни
	за същност, за начало и за край.

	Според един познат на всички факт,
	от своето зараждане нататък
	животът процъфтява в полет кратък,
	а тя, смъртта, е негов краен акт.

	Но по-различно схващане твърди,
	че от зародиша смъртта започва
	и там за тържество намира почва —
	краде, скъсява земните му дни.

	Тъй от зачатието, без да спира,
	човекът не живее — той умира!!!

@@	Сидни, Австралия — 2017 г.
P$
