	[* Сатирични стихове, разпространявани в ръкописни копия. Написани са вероятно през декември 1818 г. Пушкин има предвид речта на Александър I, произнесена при откриване Полския сейм на 15 март 1818, в която се обещава конституционно управление на цяла Русия. През септември обаче на Аахенския конгрес Александър, австрийският император и пруският крал подписват декларация за бъдещата си политика в духа на Свещения съюз за поддържане на съществуващия ред и предпазване на народа от „увлечения“. В Царско село Александър се връща на 22 декември.]

P>
		Препуска си нехаен
		в Русия зъл деспот.
		Исус ли тъй ридае
		и с него цял народ?
	Мария го заплашва и мърмори:
		— Млъкни, дете, за мъничко макар.
		Ей таласъмът стана руски цар.
		И царят влиза и говори:
		„Узнай, народе руски,
		не само ти, цял свят,
		мундир австрийски, пруски
		си имам за парад.
	Народе, радвай се, че съм добре и не скучая,
		драскач ме хвали, но от страх;
		аз ядох, пих и обещах
		  и що е труд не зная.

		  Послушай във прибавка
		  да съм добре разбран:
		  Лавров* сломих с оставка,
	[* Лавров, И. П. — директор на изпълнителния департамент в Министерството на полицията.]
		  а Соча* — сврях в зандан.
	[* Соц, В. И. — секретар в цензурния комитет при Министерството на полицията.]
	Ще пусна нов закон в замяна на Горгола*,
	[* Горголи, И. С. — петербургски оберполицмейстер.]
		права на всички хора сам
		аз доброволно ще раздам
		  по моя царска воля.“
		  От радост във леглото
		  се чу детински вик:
		  — Да ни спаси от злото,
		  това не е ли трик?
	А майката: — Мълчи, заспи на мойта пазва,
		заспи, мой чуден младенец,
		защото тоя цар-отец
		  все приказки разказва.
P$
