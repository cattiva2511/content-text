	[* Стихотворението получава широко разпространение в преписи. Без знанието на Пушкин било напечатано в обезобразен вид в алманаха „Северная звезда“, 1829 г. „Към Чаадаев“ било особено високо оценено в декабристките кръгове.]
P>
	Любов, надежда, тиха слава,
	каква преходна суета,
	как бързо младостта минава
	като мъгла във утринта.
	Но в нас желания напират —
	под мрака на съдбовна власт,
	дочуваме в тревожен час
	отечеството как ни дири.
	И ние чакаме с надежда
	да грейне волността над нас,
	както младеж, обзет от страст,
	очаква влюбен и се вглежда.
	За волност докато горим,
	сърцата докато са живи,
	на бащин край да посветим
	дела и пориви красиви.
	Другарю, друга светлина
	над нас ще блесне обновена,
	Русия ще срази съня
	и над праха на власт сломена,
	ще грейнат наште имена.
P$
