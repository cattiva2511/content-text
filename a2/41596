	[* Напечатано в „Труды Общества любител ей российской словесности при Московском университете“, 1818, ч. X.]

P>
	Вредом — тайнствено мълчание,
	хълмът цял е в тъмнина.
	Горе в облачно сияние
	броди младата луна.
	Виждам — в тишината лира
	върху гроба му личи;
	сякаш звън унил замира,
	сякаш леността не спира
	в мъртви струни да звучи.
	Гълъб бял на тази лира,
	рози, чаша и венец.
	Тук най-сетне спи на мира
	сладострастният мъдрец.
	Издълбал го е в порфира
	нечий майсторски резец.
	Той се вглежда в огледало:
	„Аз съм побелял и стар.
	Да се насладим изцяло!
	Временен е всеки дар.“
	С лирата се забавлява,
	въси вежди с мисълта
	само битки да прославя,
	но прославя любовта.
	Той с природата желае
	вече да се разплати.
	Старецът хоро играе,
	та така да се прости.
		Стар любовник — но му пее
	хор девойки с грейнал лик.
	Той от времето копнее
	да открадне някой миг.
	Всички музи и харити
	пред покойника вървят.
	С рози, с плащове покрити,
	други го с игри следят…
	Той като наслада скри се,
	като сън на любовта.
	Смъртен, всичко тук е призрак
	радвай се преди смъртта!
	Винаги се наслаждавай,
	често чашата пълни,
	в жарка страст се уморявай,
	над бокал си почини!
P$
