	[* Напечатано в „Северные Цветы“, 1830 г.]

P>
	Буря небесата крие
	със мъгли и снегове;
	ту по вълчи тя завие,
	ту по детски зареве,
	ту из сламата засъска
	по тавана овехтял,
	ту прозорчето заблъска
	като пътник закъснял.

	Хижата ни потъмняла
	е изпълнена с тъга.
	Бабо, що си замълчала
	край прозорчето сега?
	Може би си уморена
	от виелицата вън
	или твоето вретено
	те унася в кротък сън?

	Я от мъка да налея,
	вярна дружке* в младостта;
	[* _„вярна дружке…“_ — бавачката Арина Родионовна.]
	де е чашата? От нея
	ще усетим радостта.
	Пей ми как живяла птица
	зад далечните моря;
	как ранила хубавица
	на герана със ведра.

	Буря небесата крие
	със мъгли и снегове;
	ту по вълчи тя завие,
	ту по детски зареве.
	Я от мъка да налея,
	вярна дружке в младостта:
	де е чашата? От нея
	ще усетим радостта.
P$
