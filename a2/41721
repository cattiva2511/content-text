	[* Напечатано в „Московский Вестник“, 1828, №1. Написано на 22 декември 1826 г. в Москва. Пушкин гледал на това стихотворение като план за прогресивна политика, към която искал да насочи Николай I. В последния стих е изразено пожелание за помилването и връщането на декабристите от Сибир. Обаче в близките на Пушкин среди стихотворението се възприело като измяна към предишните възгледи на поета и умилкване. Това накарало Пушкин да напише стихотворението си „Към приятелите“. (Вж. 1828 г.]

P>
	Зачакал слава, добрини,
	напред се вглеждам без боязън;
	цар Петровите славни дни
	тъй почнали с метеж и казън.

	Но правдата не изкривил,
	но нравите смирил с науки,
	през неговото време бил
	от зло запазен Долгоруки.

	С държавническа вещина
	посявал смело той просвета,
	не мразел родната страна,
	той знаел ролята й светла.

	Ту учен, ту моряк, ту воин,
	ту в дърводелството увлечен,
	с душа неутолима той
	на трона труженик бе вечен

	С чертите на рода бъди
	на своя прадядо подобен:
	твърд, неуморен при беди,
	по памет също тъй беззлобен.
P$
