	[* Напечатано за пръв път в сборника избрани произведения, 1826 г. Написано на 23 август 1821 г.]

P>
	Ще млъкна скоро аз… Но в оня ден печален,
	ако от звук на тъжни струни съм погален;
	ако младежите със скръб се вгледат в мен
	и в дългата любов на моето мъчение,
	ако сама, изпаднала във умиление,
	печални стихове шептиш през този ден
	и на сърцето ми езика любиш страстно…
	ако любим съм аз… о, позволи ми ти
	на теб последният си звук да посвети
	заветният ми стих, любовнице прекрасна.
	Когато ме обгърне оня сън студен,
	ти промълви над урната ми с умиление:
	той беше ми любим, той беше скъп за мен
	на обичта с последното си вдъхновение.
P$
