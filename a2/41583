	[* Напечатано в „Российский Музеум“, 1815, кн. I.]

P>
		Поет и весел философ,
	парнаски радостен ленивец,
	харитски нежномил щастливец
	на аонидите — любов!
	Защо на арфа златострунна
	аз повече не слушам теб?
	И ти ли, юноша безумен,
	се раздели накрая е Феб?

		Венец от рози ароматни
	в златистите коси забол,
	под дървесата благодатни,
	между красавиците — бог,
	за тост не вдигаш вече чаша,
	не пееш за любов и Вакх,
	щастлив, доволен отначало,
	в Парнас цветя не късаш пак;
	замлъкнал е Парни русийски!…
	Пей, юноша — певецът тийски*
	[* _„Певецът тийски“_ — Анакреон.]
	духът си нежен ти е влял.
	Със теб е твоя идеал,
	Лилета, прелестна отрада.
	Любов е в любовта награда.
	Изпробвай лирата. Подир
	лети по струните чудесни,
	през пролетта като зефир,
	и с нежни, сладострастни песни,
	и с шепот тих, и мълчешком,
	зови Лилета в своя дом.
	И под звездите на небето,
	в далечната височина,
	уединен във кабинета,
	сред приказната тишина,
	с щастливи сълзи гръд прекрасна
	ти ороси, щастливец мил;
	но упоен от обич страстна,
	и музата си припомни!
	На любовта е туй кумира:
	люби — и я възпявай с лира.

		Когато през свободен час
	при теб се съберат познати
	и гръмне вино в тишината,
	освободено в миг от власт —
	със стиховете си игриви
	описвай гостите бъбриви,
	край масата извити в кръг,
	стаканът със кипяща пяна,
	звънът кристален многорък.
	И гостите с душа засмяна,
	в нестроен хор, със трепет тих
	ще преповтарят този стих.

		Поете, в тебе е искрата!
	По струните си прогърми,
	с Жуковски смело* приеми
	[* _„С Жуковски смело“_ — има се пред вид „Певец во стане русских воинов“.]
	смъртта и воя на борбата.
	И ти си удрял с нея крак,
	и ти, от времето белязан,
	си паднал горд като руснак!
	На дните под косата хладна
	едва не си потънал в мрак!…

		Или от Ювенал запален,
	в сарказъм запламти печален,
	вземи студения му слог,
	громи жестокия порок;
	със смях показвай всичко смешно
	и нас, щом можеш, поправи;
	но Тредяковски остави
	да спи в безделието грешно.
	Уви! И без туй нямат брой
	безсмислените стихоплети,
	в света достатъчно предмети
	очакват твоето перо!

		Но за какво!… Цафара моя,
	сега съм непознат поет,
	боя се да смутя покоя.
	Прости — но чуй от мен съвет:
	догде, на музите любимец,
	гориш ти като Пиерид,
	догдето от стрела незрима
	не замълчиш в пръстта зарит,
	забравяй хорските печали
	и пей: теб младия Назон
	в страстта с Ерот са те венчали,
	а с твойта лира — Аполон.
P$
