P>
	И днеска в обществото като цяло
	мнозина в същност знаят, но нехаят,
	че бавно ний умираме и краят
	започва от самото ни начало.

	От нашето зачатие насетне
	годините ни, свише отредени,
	се намаляват и търпят промени —
	животът ден след ден ще ги отметне…

	Системно, неотклонно, постепенно
	отмира нещо в нас, дори в растежа
	и нищо че плътта изглежда свежа,
	старее, гине тялото ни тленно.

	И не животът, а смъртта е тая,
	която свършва, щом настъпи края!

@@	Сидни, Австралия — 2017 г.
P$
