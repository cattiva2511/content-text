P>
	Постигнах професионални цели,
	стремежи, въжделения, мечти…
	Но доживял години снежнобели
	духът ми не можа да се смири.

	И в новата, пенсионерска фаза
	не сви за отдих и покой криле;
	в сенилна възраст немощ не показа,
	към ново поприще пак път пое.

	Широк, забравен път разтвори двери
	и дремещия в мене древен бард
	взе лирата за нов житейски старт

	и със Пегас приживе се намери
	сред поетични музи в райски храм —
	и нежни строфи екнаха оттам!

@@	Сидни, Австралия — 2017 г.
P$
