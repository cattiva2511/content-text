	[* К… („То беше чудно мигновение…“) Напечатано в „Северные Цветы“, 1927 г.
P>
	Стиховете са били връчени на Ана Петровна Керн на 19 юли в деня на отпътуването й от Тригорско.
	_А. П. Керн_ (1800–1879) — гостувала на леля си през лятото на 1825 г. и тук, в Тригорско, постоянно се срещала с Пушкин. За пръв път той я видял в къщата на Оленини през 1819 г.]

	То беше чудно мигновение:
	яви ми се ти в младостта
	като пленително видение
	на съвършена красота.

	Сломяван в мъки безнадеждни
	в гнета на шумни суети,
	аз чувах думите ти нежни,
	сънувах милите черти.

	След време поривът метежен
	разся предишните мечти.
	Забравих аз гласа ти нежен
	и твойте ангелски черти.

	Далече влачех в заточение
	на дните тихия хомот
	без божество, без вдъхновение
	без плач, без обич, без живот

	За мен настъпи изцеление:
	яви ми се ти пак, мечта,
	като пленително видение,
	като самата красота.

	И бий сърцето в упоение
	с възкръснали за порив нов
	и божество, и вдъхновение,
	живот, и сълзи, и любов.
P$
