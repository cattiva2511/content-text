	[* Напечатано в „Сын отечества“, 1821, бр. 23. Написано на 5 април 1821 г. в Кишинев.]

P>
	Във детството ми тя със обич озари ме
	и малка свирка седмоцева подари ми.
	Следеше ме с усмивката си — всеки ден,
	от звънката тръстика удивен,
	аз свирех с тънки пръстчета под ветровете
	и химните тържествени на боговете,
	и на фригийските овчари песента.
	Във неми сенки дъбови до вечерта
	уроци вземах аз при тази дева тайна
	и радвайки ме със награда най-случайна,
	къдрица дигнала от своето лице,
	поела свирката от моите ръце,
	тя — оживила със божествено дихание
	тръстиката — ме пълнеше с очарование.
P$
