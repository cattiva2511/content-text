	[* Напечатана в сборника от 1826 г.]

P>
	Що млъкна ти, радостен глас?
	Звъннете, вакхически песни!
	Здравейте, девойки чудесни
	и млади невести, обичали нас!
	Догоре вий чаши пълнете!
	Във винния сок,
	искрящ, и дълбок,
	вий пръстени звънки хвърлете!
	Да вдигнеме чаши и в миг ги опразним!
	Здравейте вий, музи, здравей ти, о разум!

	Ти, слънце свещено, гори!
	Как тая лампада бледнее
	пред ясните ярки зори,
	лъжливата мъдрост тъй трепка и тлее
	пред вечното слънце — ума.
	Здравей ти, о слънце, разсей се, тъма!
P$
