P>
	Тъй както в размисли се бях улисал,
	сравних поезията с медицина
	и през ума ми в този миг премина
	една забавна любопитна мисъл.

	Поезията, лека и помпозна,
	в небето ни възнася и опива,
	а медицината — алтернатива
	е скучна, трудна, строга, сериозна…

	Прилича на съпруга-домакиня,
	отрудена и вечно уморена,
	а другата — красива и засмена,
	е с ранга на любовница-богиня.

	Откакто се пенсионирах, с нея
	в греховна връзка пиша и живея!!!

@@	Сидни, Австралия — 2016 г.
P$
