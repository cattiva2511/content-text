P>
	Отправила навън критични взори,
	по нощница, любимата жена
	прозореца прибързано затвори
	и дръпвайки пердето, изсумтя:

	„Брей, цял живот се крия от съседа,
	а той там долу вечно е «зает»
	и с любопитство в стаята ми гледа —
	без privacy* сме в този мезонет.“
	[* Privacy — уединение, усамотеност, интимност, самотност]

	Така е в Сидни. Я иди на село!
	Ще го намериш пусто опустело
	и вкъщи, и в махлата би могла,

	цял ден да се разхождаш сам-самичка
	по бански или гола-голеничка…
	Там има privacy и… самота!

@@	Сидни, Австралия — 2016 г.
P$
