	[* Напечатано в „Северные Цветы“, 1828 г.]

P>
	Под небесата сини на своя роден кът
		измъчвала се тя, тъжала…
	Увехнала накрай и, знам, над моя път
		безплътна младостта летяла.
	Но между нас е непристъпен връх.
		Напразно чувството възбуждах:
	от равнодушните уста дочувах смъртен лъх
		и равнодушно го прокуждах.
	Та ето нея любих аз със много огън досега,
		с такова тежко напрежение,
	с такава нежна, разтопяваща тъга,
		с безумен стон и със мъчение!
	Къде е любовта? Уви, във тез гърди
		за бедната, невинната любима,
	за спомена от сладостта преди
		ни сълзи, ни въздишки има.
P$
