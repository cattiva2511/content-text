	[* Напечатано заедно с други елегии в сборника от 1826 г.]

P>
	Прости, писмо на любовта: тя те обрече.
	Как дълго бавих аз! Как дълго не понечи
	ръката в огъня да хвърли радостта!…
	Дойде часът. Гори, писмо на любовта.
	Готов съм. Стон душата ми не пълни.
	Зъл пламък листовете твои ще погълне…
	Минута! Пламнаха! Горят — и може би
	с димеца лек изчезват моите молби.
	От пръстена, за вярност сложен, разтопен е
	печатът — восъкът кипи… О, провидение!
	Но край. Тъмнеят вече сгърчени листа
	и само милите чертици в пепелта
	белеят… Скръб гръдта ми стяга. Пепел мила,
	отрада бедна в моята съдба унила,
	навеки на гръдта ми тъжна остани…
P$
