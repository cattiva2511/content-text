P>
	Като кораб потъващ се мята душата ми,
	любов-светкавица безпощадно прониза я.
	Мъдро се свиха платната — довчера приятели,
	мачтите-чувства от студа са изгризани.

	Не ме е страх. SOS няма да викам.
	Така по-добре е, краят смирява мислите.
	Да разбира, че всички пътища водят никъде —
	за човешкия кораб няма съдба по-убийствена.

	Само ти ми остана с целебния полъх на детство,
	нас ни свързва вкуса на печални и весели мигове.
	Ти стоиш на брега и безсилна се вглеждаш в морето,
	ти не знаеш до другия бряг как да стигнеш.

	Послушай, да чакаш няма да те оставя,
	вярно, меланхолия ме е хванала,
	всички напускат моя кораб-удавник,
	но вземи, нещо и за теб е останало.

	Направи сал. Дъските от истинска вярност
	свържи на нашата дружба с въжетата,
	нека кормило ти бъде моята слабост,
	по-твърда от силата на мъжете.

	Верен фар ще те води добрата надежда,
	към брега тя най-верния път ще прокарва.
	Ще те вика страхът, но назад не поглеждай,
	откъсни част от себе си, но върви, трябва!
P$
