P>
	Приемай словото на ранина
	като роса целебна за душата,
	от Божиите дарове богати
	ще бликне в тебе блага светлина.

	Изпраща Господ манна от небе
	на всеки, който гладен е за правда,
	събирай я и приеми с наслада
	закона Божи в твоето сърце.

	Събирай я, за да не се стопи
	на грижите под палещото слънце,
	в душата ти от всяко нейно зрънце
	богата жътва да се умножи.

	Ще се всели във тебе святостта
	и всички ще познаят по делата ти,
	че си писмо до този свят изпратено,
	написано с ръката на Христа.
P$
