P>
D>
	В памет на Михаил Юревич Лермонтов
D$
	Кавказ, Кавказ, другар небесен,
	и тая нощ безсънен бдиш,
	и тихо, в прежни дни унесен,
	молитва горестна мълвиш,
	и тежък спомен те разяжда
	за оня редък, звезден миг,
	когато геният се ражда
	с лика на бъдещ мъченик!

	Над твойте снежни океани,
	над Ка`збек, стръмен и мъглив,
	духът на вечното изгнание
	витае горд и мълчалив.
	Съдбата ли го тук затвори,
	или небето прокълна,
	с земята нищо не говори,
	и от звездите — ни с една.

	В какъв ли спомен неспокоен,
	в какъв ли сън незабравим,
	сам Прометей, вековен воин,
	възпира своя син любим:
	„Не тръгвай с мойта бранна лира,
	витязе, гибелно лъчист,
	сърце, което не умира,
	живее в мрачна летопис!“

	Не казва ли уста смълчана,
	и погледът с любов пропит,
	че верен на света остана
	последният Прометеид!
	Той, смел потомък непокорен,
	от небесата къс отпра,
	и с огъня им животворен
	най-тъмните сърца съгря!

	От всички тайни небосклони
	той махна божия печат,
	и пред скръбта на милиони
	доплува корабът слънчат.
	Уви! Човекът малодушен
	остана в самоволен плен,
	и с у плах, в свойта кръв заслушан,
	проклина огъня свещен!

	И в оня ден, светът когато
	предаде юноша-поет,
	титан невидим спря земята
	и взе трупа, от кръста снет.
	А ти, Кавказ, другар небесен,
	над скъпа памет тъжен бдиш,
	и тихо, в вечността унесен,
	безсмъртни стихове мълвиш!
P$
