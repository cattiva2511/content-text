P>
D>
	В памет на Хайнрих Хайне
D$
	Спокойно спи, певецо бледен,
	далек от родната страна,
	какъв е твоят сън последен,
	там никой още не узна!
	Витае той, самин в изгнание,
	из някой чужд, далечен лес,
	че твойта приказна Германия
	мечта остана и до днес.

	А твойта приказност лазурна
	един ли скитник подслони,
	не е ли съвестта ти бурна
	причастие и в наши дни!
	Отдавна в твоя сън удари
	часът на друг световен ред,
	където истините стари
	намират своя нов ответ!

	Със свободата ли говори
	сънят ти в старите гори,
	или в божествена отмора
	нов път за робите откри!
	Коя тайнствена кабала
	любов и братство прорица,
	каква надежда възсияла
	събужда мъртвите сърца!

	Когато някъде на север
	отпадат вечерни тъми,
	ти слушаш в своите напеви
	как Ре`ин призрачно шуми,
	а негде глухо под земята
	отекват мъртви гласове:
	шуми, шуми, легендо свята,
	съдба на толкоз векове!

	В ответ низ Ре`ин сякаш блика
	вода от древния Йордан
	и спомня жъртвата велика
	на Бог, от своя род осмян!
	И шъпне твоят сън последен,
	с любов грядуща озарен:
	Спокойно спи, певецо бледен,
	аз верно бдя над твоя Рейн!

	А пламнат ли и в Сена нощем
	звезди от твоя роден край,
	до бранен меч, над скъпи мощи,
	запява твойта Лорелай!
	И твойта обич златокоса
	полага лаври, свеж венец,
	над кръста земен, що е носил
	на Ре`ин вечният певец!
P$
