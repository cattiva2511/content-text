P>
	Стреснати трепват от допир нечакан
	будни стихове.
	Питат ли те или зов са към някой,
	който вика ме.

	Може би споменът просто ме връща
	към сегашното,
	всякакви грешки животът поглъща,
	и най-страшните.

	Жадно летяло е моето време
	пред годините.
	Нищо не искам назад да си взема,
	то е минало.

	Сплита съдбата житейските тайни
	в странни сънища.
	Нищо не мога напред да узная,
	то е бъдеще.

	Само тревожната власт ми остава
	на надеждата.
	Може би нещо все пак ще поправя
	поне в днешното.
P$
