P>
	Краят на отлива бавно идва за мене.
	С любовта си, най-трудната, сбогом си казах
	и е някак по-лесно да съм откровена —
	като тиха вода изоставя ме празното.

	В края на отлива плуват крехки надежди,
	там е скрита загадка за прилив далечен.
	Уморени, вълните брега не поглеждат,
	а умората ражда начало на песен.

	Краят на отлива нещо грабна от мене,
	нещо ценно навътре животът отвлича…
	В края на отлива всичко е позволено,
	но не мога да кажа: довчера обичах.
P$
