P>
	Не знам какво в света е неизбежно,
	кога ще се размина със целта си,
	какво е клетка и какво безбрежност,
	какво измъчва ме, какво е щастие.

	Животът ми насочен е обратно,
	посоките се губят сред безкрая.
	Реалното звучи невероятно,
	презряното ме кара да мечтая.

	Зад страшното прозира красотата,
	зад прелестта невзрачното поглежда.
	За да пребъде, влюбва се душата,
	а любовта до гибел я довежда.

	Неясна ми е моята присъда,
	но друга не желая тя да бъде.
P$
