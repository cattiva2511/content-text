P>
	Аз се моля
		за вятър през знойното лято,
		за по-малко дъжд през зимата;
	аз се моля
		за цъфтеж — в лилаво и червено;
	аз се моля
		любовта
		да не бъде повече презирана,
		да се вдигнат падналите;
	аз се моля
		за съчувствие — скърбящите
		да получат поне утешение,
		не — враждебност
		и смръщени погледи;
	аз се моля
		водите на знанието
		да се вливат свободно
		в пълноводни потоци,
		не — заклеймявани
		при всеки завой;
	аз се моля
		песни да бликат от всяко сърце,
		с незаглушени мелодии,
		не — ограничени от условности;
	аз се моля
		да дойде денят,
		в който вече не ще има нужда
	от подобни молитви!

@@	1975 г.
P$
