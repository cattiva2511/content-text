	Тая творба на талантливия американски журналистъ Джонъ Гънтъръ се появи презъ 1937 г. подъ оригиналния надсловъ „Inside Europe“. Успѣхътъ на изданието бѣше незапомненъ: само въ нѣколко месеца милиони екземпляри бѣха разпродадени; поискано бѣ разрешение за преводъ на десетина езици; ласкави отзиви и препечатани откѫси се появиха въ най-виднитѣ вестници и списания на Америка и Европа. По обща преценка, „Inside Europe“ бѣше книгата съ най-голѣмъ тиражъ въ свѣта презъ 1937 — 1938 г.
	Две софийски книжарници получиха по десетина екземпляри на английски, френски и нѣмски езици презъ 1938 г. Разбира се, нѣмскиятъ преводъ бѣше задгранично издание. Обаче, преди читаещиятъ свѣтъ да научи тая новина, явиха се полицейски агенти и иззеха намѣренитѣ книги още на втория или третия день отъ започването на продажбата.
	„Европа безъ маска“ описва политическото положение въ стария свѣтъ до края на 1937 г. Оттогава насетне много нѣща се промѣниха. Много отъ описанитѣ политически лица сѫ вече покойници. Днесъ картината на Европа е въ съвършено другъ видъ.
	Независимо отъ това, книгата и сега представлява голѣмъ интересъ дори и за тия, които следятъ политическитѣ събития повръхностно. На много мѣста тя е дори по-интересна сега, отколкото е била при появата си, защото сега вече можемъ да сравнимъ тогавашнитѣ преценки съ настѫпилитѣ следъ тѣхъ събития.
	Следъ прочитането на „Европа безъ маска“ на читателя става ясно, че за умнитѣ хора още преди 7–8 години е билъ очевиденъ предстоящиятъ развой на голѣмитѣ изключителни събития, предъ чиято близка развръзка се намираме днесъ.
@	Преводачътъ
