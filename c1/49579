P>
	Безцелно кипарисовата лодка плава —
	насам-натам се блъска из потока,
	без сън съм аз и безпокоен,
	като че страдам от кървяща рана.
	И то не е, защото не достига вино,
	а че не мога аз спокойно да се шляя.

	Умът ми, знайте, не е огледало —
	да отразява всичко по еднакъв начин!
	Аз имам много братя — туй е вярно:
	готови да ме утешат, да дават в заем;
	ала от тях не искам да завися
	и затова се сблъсквам често със гнева им.

	Умът ми, знаете ли, не е камък
	да го търкаляш — вляво или вдясно.
	Умът ми и рогозка не е даже:
	да я навиеш на руло — натясно.
	Осанката ми е белязана — ще кажеш —
	с достойнство, непознаващо порока.

	Сърцето безпокойно предусеща,
	че мразен съм от стадо злобни твари.
	Аз срещам не едно злочестие и удари —
	измислени да помрачават дните.
	Без звук премислям моя тежък случай,
	в съня се сепвам и се бия във гърдите…

	Луна и Слънце — нощ и ден — се сменят:
	защо ли Слънцето така е намаляло?
	Скръбта раздра сърцето ми смутено —
	то сякаш е захвърлена непрана дреха.
	Без звук премислям моя тежък случай —
	да отлетя не мога — няма ми крилете…
P$
