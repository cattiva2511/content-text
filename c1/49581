P>
	На петнадесет отидох в армията,
	На осемдесет се прибрах.
	На пътя срещнах един човек от селото,
	попитах го кой е вкъщи.
	„Това там е твоята къща,
	цялата обрасла с дървета и храсти.“
	Зайци бяха дотичали в кучешката дупка,
	фазани излетяха от гредите на покрива.
	В двора растеше диво жито,
	а до кладенеца див слез.
	Ще сваря житото и ще направя каша,
	ще накъсам слеза и ще направя супа.
	Супата и кашата се свариха,
	но няма с кого да ги ям.
	Излязох и погледнах на изток,
	а сълзите капят и мокрят дрехата ми.
P$
