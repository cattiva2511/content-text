P>
E>	
	В това безумно време —
	това са някои от моите „отклонения“.
E$

	Аз имах твърди убеждения —
	аз никога не мигвах.

	Една дъга,
	извита над фонтана,
	будеше нежност
	в погледа на пътника.
	Аз мигнах —
	и тя се превърна в змия,
	криволичеща подло.

	Един часовник,
	от върха на църква,
	броеше тихо
	часовете и минутите.
	Аз мигнах —
	и той се превърна на кладенец,
	който нямаше дъно.

	Цветя червени,
	разцъфтели на екрана,
	танцуваха
	под пролетния вятър.
	Аз мигнах —
	и те се превърнаха в езеро,
	пълно със кръв.

	За да поддържам твърди
	моите убеждения —
	държа очите си
	отворени широко.

@@	1980 г.
P$
