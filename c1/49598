	[* По мелодията на „Като сън“.]
P>
	Завинаги ще помня онзи залез,
		с беседката край тихата река.
	Загубихме се в пътя си към къщи,
		замаяни от прекомерно пиене.

	Във мрака късен, вече изморени,
		въртяхме се със лодката без път.
	Но без да щем, навлязохме дълбоко
		във вир, обрасъл с лотосови туфи.

	Какво да правим? Грабнахме веслата —
		греби, греби! Измъквай се оттук!
	А ято чапли, от шума подплашени
		изпълниха небето притъмняло.
P$
