P>
	Отдавна е жълтият жерав отлитнал далеко —
	веднъж щом си тръгне, той вече обратно не идва.
	Остана самотната Кула на жълтия Жерав
	и белите облаци, плуващи бавно над нея.

	Хиляда години те все така бавно се носят,
	реката е все тъй прозрачна в Ханян край дърветата
	и пак зеленее тревата уханна и гъста,
	и птици се вият над Острова на Папагала…

	Стоя срещу жълтия залез, потънал във мисли
	за родния край, който вече не зная къде е,
	а сумракът скрил е реката и всичко наоколо…
	Водите, покрити с мъгла, ми навяват тъга.
P$
