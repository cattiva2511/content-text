P>
	Две малки въздушни мехурчета —
	частици от морската пяна,
	изплуваха от дълбините
	на син океан от мечти…

	Прозрачна, сребриста мъглица —
	ефирна и лека омара,
	полека нагоре се вдига,
	люляна от морския бриз…

	Подобно на малко дете,
	отчаяно вкопчвам се в тебе,
	а ти се изтръгваш по малко
	и бавно стопяваш съвсем…

	С безсилна тъга осъзнавам:
	напразно се мъча да върна
	отлитащо водно мехурче
	обратно в реалния свят…

@@	1980 г.
P$
