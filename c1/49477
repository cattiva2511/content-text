C>
	Всякога, във всички епохи, е имало две литератури, които, съвършено различни помежду си, се развиват паралелно една с друга: една действителна и една илюзорна — лъжелитература. Първата дораства до висотата на трайна литература. Създавана от хора, които живеят ЗА изкуството, тя се развива сериозно и тихо, но съвсем бавно — ражда в цяла Европа едва една дузина произведения за цял век, които обаче остават. Другата литература, с която се занимават хора, които живеят ОТ изкуство, върви в галоп, с голям шум и вик от страна на нейните създатели, и изнася ежегодно много хиляди произведения на пазара. Но не след много човек се пита: де са те? Де е някогашната гръмка тяхна слава? — Едната — текуща, другата — трайна литература; и въобще: текущо и трайно изкуство.
@	Шопенхауер
C$

	* * *

C>
	Числото на книгите, които се пишат на един известен език, се отнася към числото на ония, които образуват истинската и трайната литература на този език, приблизително както сто хиляди към едно. И какви ли не изпитания прекарват тези последните, докато хвърлят в забрава другите сто хиляди и достигнат до почетното място, което заслужават! То са винаги дела на безкрайно велики умове и затова те са тъй рязко различни от другите; което впрочем става явно — рано или късно.
@	Шопенхауер
C$

	* * *

C>
	Величието на човешките дела се мери с подтика, който ги е родил.
@	Пастьор
C$

	* * *

C>
	Който не умее да търпи сиромашия, роден е за робство.
@	Шение
C$

	* * *

C>
	Всички очи са добри, когато са отправени към небето.
@	Жубер
C$

	* * *

C>
	Ако не можеш да заповядваш на света, то заповядвай поне на себе си.
@	Еберс
C$

	* * *

C>
	Хитростта е дребни пари: с нея не можеш купи много нещо.
@	Гончаров
C$

	* * *

C>
	Нашите пороци отпърво са минувачи, после гости и най-подир господари.
@	Талмуд
C$

	* * *

C>
	Комуто правим добро — обичаме го, когото сме оскърбили — мразим го.
@	Ла Брюйер
C$

	* * *

C>
	Речта е отражение на душата: ако е префинена и изгладена, знай, че и душата на говорещия е пълна с дреболии.
@	Сенека
C$

	* * *

C>
	Щастието е като здравето: ако не го забелязваш, значи, че го има.
@	Тургенев
C$

	* * *

C>
	Оставете ми народното просвещение за сто години, и аз ще изменя света.
@	Лайбниц
C$

	* * *

C>
	Дори когато те налегне най-злата неволя, съдбата пак оставя мъничка вратичка за излизане.
@	Сервантес
C$

	* * *

C>
	Идеите са като гвоздеи: колкото повече ги чукаш, толкова повече се забиват.
@	Дюма син
C$

	* * *

C>
	Речеш ли да станеш добродетелен, ти си станал вече наполовина такъв.
@	Сенека
C$

	* * *

C>
	Клеветата е като оса. Ако не можете да я убиете, стойте мирно. При най-малкото ви помръдване тя става по-люта и напада по-ожесточено.
@	Шамфор
C$

	* * *

C>
	Комуто жлъчката е в устата, всичко му е горчиво.
@	Руска пословица
C$

	* * *

C>
	Ония, що вечно се грижат за своето здраве, приличат на скъперници, които трупат богатства, без да се ползуват някога от тях.
@	Стерн
C$

	* * *

C>
	Когато трябва да слушаш, бъди пръв, а когато трябва да говориш, бъди последен.
@	Турска пословица
C$

	* * *

C>
	Когато сърцето ми е тясно, каква полза имам, че светът е широк?
@	Арменска пословица
C$

	* * *

C>
	Животът е мигване между две вечности.
@	Платон
C$

	* * *

C>
	Съзналият своята грешка доказва, че е поумнял.
@	Поп
C$

	* * *

C>
	Мухите биха могли да повлекат цял човек, ако действуват задружно.
@	Булвер
C$

	* * *

C>
	Някои хора се изкачват на високо положение в живота, както коминочистачите, които се промъкват през тъмни, задушливи, кални канали и цели потъват в катран и сажди.
@	Гьоте
C$

	* * *

C>
	Съвестта е без зъби, а пък гризе.
@	Руска пословица
C$

	* * *

C>
	Всички смятаме за нули, а себе си за единици.
@	Пушкин
C$

	* * *

C>
	Неблагодарното сърце прилича на пустиня, която поглъща много дъжд, паднал от небето, но не ражда нищо.
@	Княз Талеб бей
C$

	* * *

C>
	Греховете и престъпленията на другите са по-поучителни за нас, отколкото добрите им дела.
@	Паскал
C$

	* * *

C>
	Не се лови за колелото, когато то се търкаля надолу — напусто ще си счупиш врата. Друго е, когато то отива нагоре — дръж се тогава за него, ще излезеш нависоко.
@	Шекспир
C$

	* * *

C>
	В политиката е по-добре да обещаваш, отколкото да даваш: по-изгодно е да управляваш хората чрез надеждата, отколкото чрез благодарността.
@	Виктор дю Блед
C$

	* * *

C>
	Трябва да напущаме живота като угощение, след като поблагодарим на домакина и си приберем нещата.
@	Волтер
C$

	* * *

C>
	Завистниците умират, но завистта никога.
@	Молиер
C$

	* * *

C>
	Златен век е бил оня, в който златото още не е господствувало.
@	Лезе де Марнезия
C$
