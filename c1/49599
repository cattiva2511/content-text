	[* По мелодията на „Святи странници“.]
P>
	Вятър плах. Светлината процежда се.
		Ето вече е пролет на прага!
	Премених се със леките дрехи,
		да забравя за дните нерадостни.

	Но едва от леглото си станала,
		в миг обгърна ме полъх студен.
	Във косите ми вече изсъхнал е
		разцъфтелият сливов цветец…

	Аз премислям и вече не зная —
		моят дом и край роден къде е?
	Да забравя — не мога, тъгата ми
		само виното още удавя.

	Ароматните свещи запалих,
		ще отида сега да си легна.
	И жаравата вече изстина,
		само виното още ме стопля.
P$
