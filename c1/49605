P>
	Ръкавът ми беше скъсан.
	Майка ми седна да го шие.
	С конец и игла
	заши тъга в ръкава ми.
	Косата ми беше рошава.
	Сестра ми дойде да ме среши.
	С гребен и четка
	вплете тъга в косата ми.

	Когато напускахме дома,
	залезът бе зачервил
	лицата на планините.
	Краката ми не ме слушаха.
	Брат ми ме хвана за ръка,
	да не изоставам по пътя.
	С треперещата си длан
	беляза с тъга ръката ми…

	Сега седя сред зелена трева,
	под розови облаци,
	на двеста мили от къщи —
	с майчината тъга в ризата ми,
	сестрината тъга в косата ми,
	братовата тъга в ръката ми.

	Аз съм заключен в капан от тъга.

@@	1 март 1922 г., Ханджоу
P$
