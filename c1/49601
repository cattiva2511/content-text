	[* По мелодията на „Святи странници“.]
P>
	Затихна крясъкът на диви гъски долетели.
		Лазурни облаци изпълниха вечерното небе.
	Навън засипал всичко е снегът — не ще ни
		зарадва слънцето, каквото вчера бе.

	Под светлината на свещта кована фиба блясва —
		със Феникс, изкован от майсторска ръка…
	И горе в крепостта издига призив ясен
		тръба на стражник, че родил се е деня.

	От заревото румено — виж, тръгват си звездите!
		О, дълго ли ще чакам още радостта
	от пролетните ветрове, разбуждащи тревите?…
		Но западният вятър е в лед сковал света…
P$
