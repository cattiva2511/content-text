	__ФРИЦ ЛЕЙБЪР__ — завършил е психология и физиология и започва кариерата си като редактор. Първите му творби са съвместно с приятеля му Хари Фишер, който предлага характерите на Фафърд и Сивия Мишелов, които по-късно лягат в основата на творчеството на Лейбър. С повестта си „СРЕЩА СЪС ЗЛОТО В ЛАНХМАР“ той печели едновременно двете най-престижни награди за фантастика за 1970 г.
	ХЮГО и НЕБЮЛА и това е днес признатата НАЙ-ДОБРА ПОВЕСТ в жанра МЕЧ И МАГИЯ. Фриц Лейбър е авторът, печелил най-много награди за фантастика (НФ и фентъзи) — 6 пъти ХЮГО, 4 пъти НЕБЮЛА, още ГРАНД МАСТЪР ЪФ ФЕНТЪЗИ и пет други награди! Успехите му в киното също са сериозни — „ЗАКЛИНАТЕЛНАТА“, роман за вещици и магьосничество — е два пъти филмиран — като „МАГЬОСНИЦАТА“ и като „ГОРИ, ВЕЩИЦЕ, ГОРИ!“, а също така адаптирана и за ТВ. Парадоксите на Времето, Паралелните светове и Театърът са част от другите основни теми в творчеството му, в полето на които отново печели едновременно ХЮГО И НЕБЮЛА („ХВАНЕТЕ ТОЗИ ЦЕПЕЛИН!“ и „ЩЕ ТЪРКАЛЯМЕ!“).


	__ЕНДРЮ НОРТЪН__ — псевдоним на писателката Алис Нортън (като повечето жени авторки от 70-те години предпочита да пише под мъжки псевдоним). Започва да твори с една шпионска трилогия за Втората световна война, след което се отдава на любимите си дълги серии от фантастични романи. За нея, както и за много други автори на МАГИЧЕСКА ФАНТАСТИКА (МЕЧ И МАГИЯ), са особено характерни продължаващите от роман в роман линии, герои и отношения между тях, както и общият фон и общата терминология. Основните й поредици са: „БЛЕЙК УОКЪР“, „АСТРА“, „РОС МЪРДОК“, „ЛАНТИИ“, „ЯНУС“ и най-вече „МАГЬОСНИЧЕСКИ СВЯТ“.


	__МАЙКЪЛ МУРКОК__ — английски писател, един от най-типичните автори в поджанра „МЕЧ И МАГИЯ“ и същевременно „НОВА ВЪЛНА“. Популярни са поредиците му „ЕЛРИК“ и „ХОКМУН“ от героичната фантастика. Като един от първите представители на „НОВАТА ВЪЛНА“ той става редактор на сп. „НОВИ СВЕТОВЕ“ през 1964 г., и активно проправя пътя и утвърждава основните произведения, типични за английската нова вълна.


	__АНДЖЕЙ САПКОВСКИ__ — полски автор с предпочитания към магическа фантастика.
