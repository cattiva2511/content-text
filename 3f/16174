>	Плашило

P>
	Дрипаво плашило,
	шило, шило, шило,
	перчи се безстрашно,
	страшно, страшно, страшно,
	всички стари свраки,
	каки, каки, каки,
	то като апаши,
	плаши, плаши, плаши.
	От това плашило,
	шило, шило, шило,
	с шапка от парцали,
	цали, цали, цали,
	и юнак с тояга
	бяга, бяга, бяга…
	Само чер арапчо,
	врабчо, врабчо, врабчо,
	върху него в здрача
	скача, скача, скача…
P$

>	Засмей се!

P>
	— Засмей се! — каза ми дъждецът.
	Послушах го и се засмях.
	А той в устата ми, хитрецът,
	изсипа шепи воден прах…
P$

>	Зима

P>
	Съблече ли си кожуха
	зимата през мразовете,
	всеки почва да си духа
	на ръцете…
	Затова си слагат всички
	ръкавички.
P$

>	Хляб от сняг

P>
	Слънцето ни стопли с грейка,
	но на жълтата скамейка
	то остави пряспа сняг.
	Сякаш там едно момче
	е забравило нарочно
	хлебец за едно врабче.
	За кое — не зная точно.
P$

>	Вълкът

P>
	От рода Вълчанови
	аз съм най юнак.
	Глутница глутанова
	водя в късен мрак.
	Моят глас-гласилище,
	щом гората проглуши,
	всява страх-страшилище,
	в слабите души…
P$
