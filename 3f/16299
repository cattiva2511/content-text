P>
	Далеч,
	далеч от този тъй далечен град,
	наречен Смолян.
	Смола тече от наранени борове.
	И в Устово дори не можеш да избягаш
	от оня вик
	на подивяла мъка
	по други върхове
	и побелели къщи.

	Сега единствено на теб се моля,
	не ме напускай никога!
	Аз помня още твоя светещ
	зелен ръкав
	Широка лъка.

	Под твоите мостове
	— вити лъкове,
	тече водата снежна
	и в мен изтича.

	На рамото ми пада слънчев лист,
	трепти под покривите есенни
	свесло от злато
	и слиза вятърът,
	нарамил осенова шума,
	безшумно,
	като полъх на далечно ято.

	И няма връщане!

	Навлизам в улици и къщи,
	в легенди каменни и преспи
	и винаги ме грее светлината,
	голяма,
	колкото листо.
P$
