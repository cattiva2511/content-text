P>
	Трябва да бъдели
	песните весели,
	блеснали багри
		на белите листи.

	Трябва,
	но мъка сърцето ми беси
	и почерняват
		пресекнали мислите.

	Трябва да бъдели
	хората птици,
	в път да размахват
		крила срещу вятъра.

	Трябва,
	но нуждата с точния прицел
	стреля в крилата им
		като в разпятие.

	Трябва да бъдели
	хората с хора
	в празници,
		в делници,
			в дни на веселие.

	Трябва,
	но как като сянка от горест
	пътя им, майко,
		зачерква,
			разделя.
P$
