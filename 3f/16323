P>
	Аз съм вятърът,
	който от преспите иде.
	Спирам тук,
	ставам мост между пътища.
	Чувам вашите стъпки,
	натежавам от гняв и обиди
	и добре, че земята е кръгла,
	за да мога да стъпя
	между вашето утре,
	между моето днес.

	Ненощувани сънища
	и осъдени думи
	са постелята моя в озвездения лес,
	но в гнездата на раните
	аз отливам куршуми
	и от изгрева късам
	справедлив манифест.

	Давам сила на слабия,
	а на птиците вяра в крилата им.

	Между хляба и ножа
	няма място за мир.
	Няма нищо какво да загубя,
	освен да загубя главата си
	и не търся спокойствие,
	нито златен мундир.

	Аз засявам в сърцата ви моята песен,
	моя светъл протест,
	моя утрешен ден,
	за да няма убити и гладни,
	обесени,
	вик от мъката победен.

	Аз съм вятъра, вятъра…
	И върти се земята.
	Спирам тук,
	ставам мост между пътища.
	Чувам вашите стъпки,
	натежавам от гняв и обиди
	и добре, че земятя е кръгла,
	за да мога да стъпя
	между вашето утре,
	между моето днес.
P$
