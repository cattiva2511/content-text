P>
D>
	В памет на баба ми
	Неделя Захариева Донева
D$

	Кой открехва тая вечер
	пътната врата,
	вятърът ли — гост далечен
	или есента?

	Няма вятър и не свличат
	клоните листа.
	Само месецът наднича
	скришом зад плета.

	Ти ли тихо вън отвори
	пътната врата?
	Ти ли в бащините двори
	идваш през нощта?

	Казват над планински камък
	птиците кръжат.
	Казват, ала в гроба само
	дрехите лежат.

	Жив си ти! При мен се връщаш,
	чакаш ме по мрак.
	Хляб и огън има в къщи,
	всичко има пак.

	Хлопна вън, а няма вятър,
	не шумят листа.
	Само месецът премята
	рогче над плета.
P$
