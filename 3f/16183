P>
	Той усмихнат гледа от портрета,
	гледа ни с очите на баща,
	а в зениците му ясно свети
	толкова човешка доброта.

	… Той живял отдавна на земята,
	бил и умен, и правдив, и смел;
	милиони свои руски братя
	в битките повел като орел.

	С хвърковатите му ескадрони
	на земята правдата дошла.
	Вечната си радост да догонят,
	Ленин дал на хората крила…

	А сега ни гледа от стената,
	гледа ни усмихнат и мълчи.
	Колко много обич към децата
	има в тия бащински очи!
	Ленин!
	Той за труд ни дава сила
	и на всеки казва: „Смел бъди!“
	Сочи като в приказка красива
	пътя към далечните звезди.
P$
