P>
	Грейне ли слънчице ясно на прага,
	аз от леглото се вдигам веднага.
		Кърпата,
		четката,
		грабвам завчас,
	че ранобудно чавдарче съм аз!

	Своята масичка бързо подреждам.
	Жадно очи над читанката свеждам.
		Новите
		думички
		уча на глас,
	че работливо чавдарче съм аз!

	Рано ранило звънче ли зазвънка,
	книжките взимам и хуквам навънка.
		Радостно
		весело
		влизам във клас,
	че неуморно чавдарче съм аз!
P$
