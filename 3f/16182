P>
	Бузлуджа, Бузлуджа,
	връх легендарен!
	Бузлуджа — българска
	светла светиня,
	слави те моят народ
	благодарен,
	слави те славната
	наша родина!

	Твоето име
	за изгрев говори,
	подвизи дивни
	пред нас възкресява.
	Гордо зове ни
	напред и нагоре,
	нашите ясни
	мечти окрилява.

	В твоите дебри
	отеквал е боят,
	в който юначен
	войвода загина.
	После доведе
	в усоите твои
	дядо Благоев
	безстрашна дружина.

	Ти приюти ги
	в гората си китна —
	някога други
	бунтовници крила.
	И като птица
	из нея излитна
	родната Партия —
	майчица мила.

	Бузлуджа, Бузлуджа!
	Твоята вис е
	заруменяла
	в зарите мечтани.
	Бузлуджа, Бузлуджа,
	в тебе роди се
	нашето бъдеще
	и радостта ни!
P$
