P>
	Дълги нощи и делници лишни
	за какво сте в живота ми — простия?
	Всеки път крие дири предишни,
	всеки дом — господари и гости.

	Аз съм гост, незабравен на село,
	а в града господар на квартира
	и така между срещи, раздели
	неповити мечтите замират.

	И тежи това време да лягаш,
	да опипваш с очите тавана,
	а набраната мъка да стяга
	с черен пояс сърцето отрано.

	Да се лъжеш, че утре например
	пролетта ще разтвори вратите,
	ще запее с най-звънката рима,
	ще смени на живота чертите,

	че ще стъпиш в браздената угар
	да застъпиш под камъни злото,
	за да кажат и хора и плугове:
	„Всеки камък тежи на местóто си!“
P$
