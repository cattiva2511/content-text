P>
	От образа, изписан на стената
	останало е само
		едно око,
		една ръка
		и връх на четчица —
		догаряща свещица.

	Дори и името му е погребано
	до две чертици овъглени —
		два червени еретика.
	Дали е Божи син — зограф незнаен
	или пък таен пратеник на ктитор знатен,
	наметнал плащ — осанка златна.
	Не знам.
	През времето при нас се връща
	и знак препраща —
		едно око,
		една ръка
		и връх на четчица —
		догаряща свещица.
P$
