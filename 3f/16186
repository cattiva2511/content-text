P>
	Какво ни свързва нас — децата —
	в огромната световна шир?
	Това е думата крилата,
	най-хубавата дума — _мир_.

	Тя в приказките ни звънливо
	звучи, лее се безспир
	и в песничките ни прелива —
	най-хубавата дума — _мир_.

	За мир борбата е голяма.
	Мир искат всичките деца.
	Мир шепнем, както шепнем мама,
	със обич в нашите сърца…

	Какво ни свързва нас — децата —
	в огромната световна шир?
	Това е думата крилата,
	най-хубавата дума — _мир_.
P$
