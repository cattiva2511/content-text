P>
	Трябва да повтаряме в живота си
	природата.
	Да живеем като дърветата,
				като птиците…

	Да умъдряваме всяка година
	с един единствен кръг,
	макар и уязвими с възрастта си.
	Да бъдем силни и тогава,
	когато в свечерените ни клони
	не блика светлина,
				ни капка земна влага.

	Трябва да повтаряме в живота си
	природата.
	Да живеем като дърветата,
				като птиците…

	И достигнали
	до пределната висота,
	да паднем забити,
	като камък в земята,
	оставили белег, подобен на птица.
P$
