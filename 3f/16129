>	Кате, Кате

P>
	— Кате, Кате с бяла блузка,
	защо е червена
	едната ти бузка?
	Ядох ябълка.
	Ако ми дадеш
	още едничка,
	ще се зачерви
	и другата ми страничка.
P$

>	Червената баретка

P>
	— Не искам в Зоологическата градина!
	— Защо?
	— Защото имам червена баретка.
	Ако вълкът помисли,
	че съм братовчедка
	на Червената шапчица,
	кой ще ме спасява
	тогава?
P$

>	Маймунка

P>
	Смешна маймунке,
	хитра муцунке!
	Скачаш по клоните,
	хрускаш бонбоните,
	белиш си семки,
	чупиш бадемки.
	Я се малко спри
	и преброй до три!
	Не можеш.
	Имаш хитра муцунка,
	но си само маймунка.
P$

>	Борчето

P>
	Зеленото борче протяга
	измръзнали голи ръчички —
	че то от студа не избяга
	тъй както страхливите птички.

	Че борчето зиме и лете
	ни радва и трепка с иглички —
	снегът затова му изплете
	и шапчица, и ръкавички.
P$

>	Патенца

P>
	Нашите патенца
	с хубави гушки
	са си обули
	жълти ботушки.
	Ходят в редици
	като войници,
	а се клатушкат
	като старици.

P$

>	Глухарчето

P>
	Глухарчето
	си загубило другарчето,
	и тъкмо щяло да заплаче,
	над него се спряло
	едно облаче бяло.
	Тъй се зарадвало глухарчето,
	че станало на балонче —
	вихрогонче
	и ф-ъ-ъ-ъ-р!
	Хвръкнало весело нагоре,
	с облачето да си поговори.
P$
