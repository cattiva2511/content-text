P>
	Затрептяла душата ми светла
	за предели попътни милей.
	Стихнал вятър ту бяга в полетата,
	ту в две топли бразди се люлей.

	Заобикнал и Стърмен, и Тракия,
	необходил далечни места
	ту се връщам, ту тръгвам по някой
	земен път, непознат на света.

	Но където и аз да отида
	все пред мене е родния край,
	този светъл простор, този свиден
	свят, притихнал под звездния рай.

	И се връща в душата незримо
	оня трепет първичен и стар
	към земята с най-нежното име —
	дар от Бога, целебен олтар.
P$
