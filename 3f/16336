P>
	Знам вече за къде ще тръгна.
	Ще замина
	и няма да ви казвам сбогом.
	Не са ми нужни златните ви мини,
			ни вашите молби.
	За бога ми
	не ме изпращайте!
	Така е по-добре.
	Човек пристига сам
	и сам се връща.
	Черва и кости, а душа бере
	като забравен въздух в празна къща.
	Ще продължи ли в погледа небето
	или затворена
			вратата ще остане.
	Знам само, че душата ми
	самотна ще си крета,
	продухана от вятър,
	от дъждове изпрана.
P$
