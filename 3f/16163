P>
	В невидими предачници,
	в невидими тъкачници,
	невидим кой снове?

	Изправят се дърветата
	надяват се полетата
	да носят кадифе.

	Там сякаш жички звънчеви
	изпридат нишки слънчеви
	предачи най-добри —

	зелени, бели, розови,
	и синкави, и бозави,
	и алени дори…

	Тогава до предачите
	застават в миг тъкачите
	и еква тих сигнал.

	Като река унесена
	платът със шарка весела
	се дипли, заблестял.

	Накичват се дърветата,
	обличат се полетата
	в зелено кадифе…

	В невидими предачници,
	в невидими тъкачници,
	Април чевръст снове!
P$
