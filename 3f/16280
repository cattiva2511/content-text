P>
	Стърмен,
	в мене заселено —
	шепа разпръснати къщи.
	Спретнати къси недели
	все по зелено
		се връщат.
	Село,
	което го няма
	в картите на света,
	но живее
	до днес белокаменно
	в една стъпка
	върху пръстта,
	в един гвоздей варосан
	под луната
	на острите сърпове,
	в едни носени — недоносени
		по роса
		и по мръкнало
		кърпи.
	Село,
	на стръмно засято,
	стъпило здраво в браздите.
	Янтра
	обвива земята му,
	както подкова —
	копито.
P$
