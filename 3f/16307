P>
D>
	На сина ми
D$

	Да поздравим едногодишното дърво.
	Небе да му дадем,
	тъгата му да вземем,
	да може в тънките му пръсти
		лунно зарево
	да освети мечтата му
	пред цялата вселена.

	То крие пръстен
	в крехкото си тяло
	и първи семена от слънцето родени.
	Сега е черно,
	утре ще е бяло
	и паяк там опъва
		своите антени.

	То търси път —
		надолу и нагоре
	и няма никога да разбере до края,
	че пъпната му връв —
	е коренче от орех,
	завързано за портата на рая.
P$
