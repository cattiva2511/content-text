>	Молитва към Григорий Богослов

	О, Григорий, човече по тяло и ангеле по душа!
	Макар тялом да си човек, ти се яви като ангел, защото устата ти прославят бога, като един от серафимите, и просвещават вселената чрез тълкуването на правата вяра.
	Затова приеми и мене, който коленича пред тебе с любов и вяра, и ми бъди учител и просветител!


>	Молитва преди отпътуване за Цариград

	Боже на нашите отци и господи на милостта, който всичко си сътворил със своята дума и с премъдрост си наредил човекът да владее над сътворените от тебе твари, подари ми премъдростта, която е край твоя престол, за да разбера що е угодно на тебе, та да се спася!
	Аз съм твой раб и син на твоя рабиня!


>	Предсмъртна молитва

	Господи, боже мой, който си създал всички ангелски чинове и безплътни сили;
	който си разперил небето и основал земята и всичко, що съществува, си привел от небитие в битие;
	който винаги слушаш онези, които изпълняват волята ти и се боят от тебе и спазват заповедите ти;
	чуй моята молитва и запази вярното си стадо, при което беше оставил на служба мене, неспособния и недостоен твой раб.
	Избави го от безбожната и поганска злоба на тези, които те хулят.
	Погуби триезичната ерес и направи много да порасне църквата ти!
	Обедини всички в единодушие и създай изредни люде, които да мислят еднакво за твоята истинска вяра и право изповедание, и вдъхни в сърцата им словото на осиновението си!
	Ако си приел нас, недостойните, да проповядваме евангелието на твоя Христос, които залягаме в добри дела и които вършим угодно за тебе – твой дар е.
	Които ни беше предал като твои, предавам на тебе: вкарвай ги в ред с крепката си десница и ги покрий с покрова на крилете си, та всички да хвалят и славят името ти, отца, сина и светия дух!
	Амин!
