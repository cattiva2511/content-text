P>
	Има хора, родени за полет,
	но не смеят да тръгнат нагоре.
	Вечер грешни на Бога се молят,
	сутрин праведни с дявола спорят.

	И вървят по пътеки утъпкани
	като стари зажеглени биволи,
	но разправят, че бялнали кръпките
	не са никога толкова бивали.

	Кои кръпки аз искам да питам —
	на баща ми по потните ризи
	или тия, със злато обшити,
	все за власт, за престоли и призове.

	Не за мъст аз вървя по земята
	и ме хваща с ръката си вятъра.
	Не за мъст е прострял над главата ми
	мир всемирен небесния шатър.

	Аз вървя да усещам как бие
	това силно сърце под нозете ми,
	тази твърда земя, дето крие
	мъжка сила и корен на цвете.

	И да мога при всеки да влизам
	като гост, като брат еднокръвен
	с черна кръпка на бялата риза,
	вместо бяла на черната съвест.
P$
