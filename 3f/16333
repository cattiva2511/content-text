P>
	Не съм подлец, но няма и да бъда,
	но кой ли ще ме разбере.
	Над мен виси единствена присъда:
	 Добре си ти, добре, добре!

	Ти имаш хляб. И вино имаш.
	Какво не ти достига? Виж,
	ако речеш през люта зима
	земята в рай ще претвориш.

	С бои и четка можеш всичко —
	цял свят от багри и дори
	в пейзаж или портрет безличен
	да сложиш две черти добри.

	А сам в среднощната тревога
	съмнения да понесеш.
	Не можеш да възкръснеш Бога
	без себе си да отречеш.
P$
