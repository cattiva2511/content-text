P>
	Пристигнал с ято птички
	из тайния си стан,
	южнякът гали всичко
	със свойта топла длан.

	И ето: цяла зима
	лежала в скреж и сняг,
	земята празник има —
	тя диша жива пак.

	Тя люшка планините
	от радост и любов
	и равнините кити
	със пъстрошит покров.

	Легни, легни в полята
	и сам ще чуеш ти —
	как нейде в дълбината
	сърцето й тупти;

	как среща с тръпки скрити
	тя своя празник пръв,
	как ври и пей в тревите
	зелената й кръв.
P$
