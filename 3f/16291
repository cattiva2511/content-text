P>
E>
	Кат майка нощ с усмивка блага
	запали свещи от светулки.
@	Ник. Вас. Ракитин
E$

	Хората при хора се завръщат.
	Връщам се, не е ли вече късно.
	Клоните с луната се прегръщат,
	къщите се губят нейде пръснати.

	Янтра, заблестяла отдалече
	като пръстен моя край обвива
	и се носи след светулки вечер
	на житата сплетената грива.

	Стривам клас, отронвам стих и зърно.
	На щуреца радостта прегръщам.
	Път постила черга да се върна
	и звезда ме води в родна къща.
P$
