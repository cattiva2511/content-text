P>
	Под космичен, звезден свод
	важно крачи Луноход.
	Луноход на колелета —
	гост от земната планета.
	Път пред него не блести,
	няма пътища Луната.
	Нито мост ще видиш ти,
	както долу на Земята.
	Само кратери и прах
	сред пустинята кафявата.
	Луноход не знае страх,
	лунни пътища проправя.
	Вижда камък,
	спира той;
	камъка с очи оглежда:
	— Отмести се, братко мой,
	нося ти една надежда!
	Утре ще повикам тук
	някой руски майстор с чук.
	Той от жилите ти здрави
	мост чудесен ще направи!
	Днес е първият ми ден,
	покрай тебе ще завия,
	чака вест сега от мен
	лунният шофьор в Русия!…
P$
