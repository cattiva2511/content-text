>	Ягодки

P>
	Пак играете на жмичка,
	ягодки червенки!
	Но намирам ви самичка:
	тук — една, там — двенки.
	Ягодки за да ядеш,
	трябва… да се наведеш.
P$

>	Жабки

P>
	Денем жабките мълчат —
	денем броди Дългокракия.
	През нощта ще загълчат —
	да ги чуе цяла Тракия.
P$

>	Дете и брезичка

P>
	„Къде са ти, брезичке, птичките?“
	„Далеко в южните места.“
	„А от кого са ти жълтичките?“
	„От есента, от есента.“
P$

>	Врабчови приказки

P>
	По света на воля хвъркат
	лястовичката и щъркът.
	Тук ще дойдат през април,
	а сега не знам къде са.
	Той е самолет двукрил,
	тя е малка стюардеса.
P$

>	Карантина

P>
	Момичето настина.
	Лежи, тъжи в леглото.
	Картина без пъртина
	то вижда през стъклото.
	Лежи под карантина.
	И съжалява то,
	че правеше пъртина
	без шал и без палто.
P$

>	Дете и къщурка

P>
	Снежи ли, снежи…
	„Къщурке кажи
	не ти ли тежи
	снежецът,
		дебелият?“
	„Тежи ми, тежи,
	но топло държи
	кожухът му,
		белият.“
	Снежи ли, снежи…
P$
