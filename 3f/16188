P>
	Аз обичам да пиша писма,
	да ги пращам далеч по земята,
	после отговор тук у дома
	чакам с трепет от всеки приятел.

	До Москва и Париж пиша аз,
	до Ханой, до Египет и Куба.
	Щом получа писмо, и завчас
	пиша отговор, време не губя.

	Всеки отговор с чудните марки
	ми шепти за другари добри,
	за студа и пустините жарки,
	за отвъд океана дори.

	Писъмца, като гълъби верни
	разнесете по земната шир
	на децата — и бели, и черни —
	любовта и мечтите за мир!

	Нека всички деца имат книжки,
	нека учат щастливи в клас,
	нека никъде няма въздишки,
	нито робство, ни чужда власт.
P$
