P>
#	I.
	До бели извори,
	под тъмни брястове…

	Една —
	единствена,
	до гроба.

	Широка
	колкото крило на ястреб
	и дълга
		три синджира роби.

	Земя поробвана,
	но неотнета.
	Без граници
	на хвърлей място —
	от прага на кръвта
	до връх,
	където
	гори звезда
	и птица властва.

#	II.
	Где ли си раждала мъката,
	мъката —
	непознатата, —
	дето все ходи по живите
	и не умира
	с умрелите?

	Где ли си раждала силата.
	силата —
	непознатата, —
	дето е носила пряпорец
	вместо глави
	на предатели?
P$
