	Държал ли си в шепи нощна пеперуда? Следвал ли си с поглед нейното спираловидно, уморено летене, дотогава, докато видиш всяка прашинка по крилата и? Забелязал ли си между черния прашец по дланите ти, останал от нея и размаха на крилата и, изблиците от бяла светлина, следвани от дълги паузи матовост, на едни тънки нишки, завихрящи се между теб и нея? Да, праха ще се отърси, но тези светещи нишки ще останат.

	Ако светлината от прашеца попие в кожата пръстите ти ще побелеят. Ще им се прииска да настигнат полета на Нощната, а достигнат ли го заедно ще се превърнат в нишка светлина. Има ли бели нощни пеперуди или са само плод на игра на лунлъчите върху уличните лампи? Там, в светлината, не се забелязва маха на крилата, но се вижда посипването на прашеца. Вали пеперуденонощен дъждопрашец. Остава само да протегнеш ръце и да го попиеш, докато луната си играе със стъпките на хората под лампите. Отгоре на долу излиташ като бяла нощна пеперуда. Нишките ти се завихрят право към нажежената светлина.
	Има бели нощни пеперуди.
