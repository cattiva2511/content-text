>	1

P>
	Вън върви една другарка
	най-голямата цветарка.
	Дето стъпи, дето мине —
	по ливади, по градини
	пръска шарени цветя.
	Отгатни коя е тя?
P$

	(пролет)

>	2

P>
	А коя е тази птица,
	тази оперна певица,
	дето вие кръшен глас
	и я слушаме в захлас?
	Чучулига ли? Прощавай,
	птицата се казва?…
P$

	(славей)

>	3

P>
	Лястовица с две крила
	плат разрязва за пола.
	Що е то?
P$

	(ножица)

>	4

P>
	Зора, зора, зорница —
	сияйна хубавица,
	вървяла през полята
	със бисери в полата.
	И бисерите чисти
	разпръснала по листи.
	Щом слънцето огряло
	до зрънце ги обрало.
	А месецът видял,
	видял, но си мълчал.

	Какъв е тоя бисер,
	самичък досети се!
P$

	(роса)

>	5

P>
	Като бръмбар бръмчи,
	уж хвърчи, а не хвърчи.
	Затова пък може той
	да те вземе като свой,
	да те кара
	до пазара,
	до другари
	и до гари,
	до поле и планина —
	вред по цялата страна.
	Отгатни другарю мил,
	що е то?…
P$

	(автомобил)
