P>
	Там, където Янтра в своя сън пътува
	и вечерник рони прах от звезден път,
	тихо мир разтваря моят селски Лувър
	от заспали ракли до безсънен рът.

	Бяло до зелено пролет китка кити,
	лятно слънце слиза в клони и листа,
	есента завързва зърно в златни пити
	и потичат багри в зимна белота.

	Бяга в рижи ниви конче без юздица,
	спира до стъмена горска падина,
	в кладенче отпива от сълза водица —
	сякаш че отпива лунна светлина.

	А в полето житно, от щурци превзето,
	село — пръснат бисер в път извит белей.
	Янтра с мокро цвете ръси му нозете,
	вятър го повива и в бразди люлей.

	И пътуват сенки, образи и птици,
	празнични недели, делнични лета,
	но остава в мене, в моите зеници
	Стърмен с блясък сърмен твойта красота.
P$
