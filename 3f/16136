P>
	— Маминко, защо звездичките не спят,
	а като очички все трептят, трептят?
	— Спи ти, миличко, до мойта топла гръд,
	само денем малките звездички спят.

	— Маминко, защо туй славейче не спи,
	а си пее вън в зелените липи?
	— То за тебе, синко, песен пее вън,
	та да бъде сладък детския ти сън.

	— Маминко, защо вън месечко се смее,
	като ясно слънце все грее?
	— Смее ти се, че бърбориш, не мълчиш,
	като другите дечица ти не спиш.

	— Маминко, защо децата нощем спят,
	щом звездичките и птичките не спят?
	— И звездичките заспаха, не трептят —
	само лошите деца бърборят и не спят.
P$
