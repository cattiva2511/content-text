P>
	С дебел кожух полята са покрити.
	Снежецът бял искри`.
	По склона леко плъзгат се шейните
	с другарчета добри.

	Шуми потокът, птиче чурулика,
	разлистват се гори.
	Как весело е да береш иглика
	с другарчета добри!

	Полюшва се узрялата пшеница
	и жътвата спори.
	Приятно е да тичаш за водица
	с другарчета добри.

	Брезичката на двора сипе злато.
	След летните игри
	събираме се в клас — задружно ято,
	другарчета добри.

	И хубава е всяка нова песен,
	най-простата дори.
	Най-трудният урок изглежда лесен
	с другарчета добри.
P$
