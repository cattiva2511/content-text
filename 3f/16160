P>
	В ранно утро се пробуди
	месец май — художник чуден, —
	към света погледна хитро,
	грабна четки и палитра,
	па започна: шари, шари
	клони, стръкове, върхари,
	синори, поля, дъбрави…
	Нищо, нищо не забрави —
	и най-тънките тревички,
	и излюпените птички,
	пъпчиците, в мъх обвити,
	и в градините лехите…
	После махна към земята,
	в багри цъфнали богата,
	па засмя се, викна ясно:
	— Кой рисува по-прекрасно?
	Срещу таз картина веща
	нека дойде ми насреща!
P$
