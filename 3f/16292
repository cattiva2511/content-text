P>
	Колко стара е родната стряха.
	Да я бутнеш, ще падне. Дори
	тази пролет и птици не спряха,
	прелетяха над нея в зори.

	Над потънала в сажди камина,
	до прегърбени дълги греди
	спят сахани и вятър в комина
	свири още и жалби реди.

	Но когато пред нея застана
	в мене пламъче звездно играй,
	отболява най-тежката рана,
	спомен става далечният край.

	Тук зад старите порти разкъртени,
	в стрък от корен през пръстния под
	се пробужда душата на мъртвите
	и прелива в самия живот.
P$
