P>
	Луната — почти пълнолуние.
	Нощ. И лунна пътека.
	Шепот. Аз и ти. Среброструние.
	Песента на всички морета.

	Пътека от лунно сребро.
	Сребърно разлюляно пространство.
	Обичам те. Светло. До гроб.
	Обичам те в магическо тайнство.

	Морето. Брегът. Чакам те.
	Хвърлям монета. Да се върнем
	Заедно по пътеката, по телепатия
	Да останем сакрално прегърнати.

	Една звезда се откачи от небето,
	Потърси лунния хоризонт
	И начертала наша пътека,
	Озарява черния небосклон.

	Морето шепне приказки.
	Сребърно разлюляно сияние.
	Нали чрез смъртта си звездите
	Сбъдват съкровени желания.

	Всичко е писано. Предначертано.
	Някъде там, на пътеката
	Двамата тръгваме. Рамо до рамо
	Под благослова на всички морета.
@@	11–12.06.2000 г.
@@	Несебър
P$
