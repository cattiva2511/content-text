P>
	Те не казват нищо, те не могат да говорят,
	те са само две очи, които гледат и мълчат.
	Единствено по пътя да те водят могат
	и понякога да плачат, да се смеят, да блестят.

	Те не казват нищо, защото виждат,
	защото чувстват, разбират и болят.
	Те не могат от тъмницата да те измъкнат,
	но дълбоко в теб само те да вникнат могат.

	Не ги вини, че понякога грешат.
	И те подвеждат се, защото не допускат
	как едни и същи в съвсем различни се превръщат.
	Това са те, две очи като всички други.

	Непознати, търсещи и молещи,
	две очи като езера дълбоки,
	чисти и красиви, студени и топли.
	Това са те, две очи — мълчаливи, неговорещи.
P$
