P>
	Замълчи, моля те, не говори,
	излишно е каквото ще ми кажеш.
	Тихо е и е толкова приятно,
	а думите ни понякога тежат.

	Можем и без тях да се разбираме,
	да си бъдем нужни един на друг.
	Единствено с погледи, с прегръдки,
	с допира на моите по твоите устни.

	Замълчи, моля те, не говори,
	не че гласа ти не желая да чувам.
	Някога и той ще ми е нужен,
	ала днес ти просто замълчи.

	Докосни ме, това ми е достатъчно,
	отколкото да ми кажеш каквото и да било.
	Прегърни ме, днес нужно ми е повече
	от всяка дума, от теб изречена…
P$
