P>
	Защо лицето ти е така потайно,
	нетрепващо дори когато те боли?
	Защо когато хубаво ти е и приятно,
	не се усмихва и за миг дори?

	Защо безмълвно е, когато е уплашено,
	нима безстрашно е, та не е плахо?
	От камък ли да е изваяно самото,
	така студено, безчувствено и бледо?

	Не се страхувай от смеха и от сълзите,
	дори и иконите понякога сълзят.
	И лицата от картините усмихват се.
	А по-истински от теб ли са?

	Та твоето лице не е маска,
	нито пък е изрисувано с четки и бои.
	Твоето лице си ти самата.
	Позволи му да грее и да те краси.
P$
