P>
	Налей ми да отпия поредна чаша,
	след първата се услади, на втората те пожелах.
	Ала не ми наливай друга, ако искаш и утре да съм тук
	и все тъй да те желая.

	Лека нощ и приятни сънища ми пожелай!
	Ще си тръгна, както и дойдох,
	с желанието да те имам, да си моя,
	но опиянен този път от любов.

	Жена си ти, не играчка,
	кукла в ръцете ми не си.
	Аз истинска те искам теб самата.
	Лека нощ, блажена ти заспи!

	Лека ще ми е нощта, приятни ще са сънищата ми,
	устните ти щом по моите оставиха следи.
	И колкото оттук насетне чаши ми наливаш,
	за устните ти знай, жаден ще съм.
P$
