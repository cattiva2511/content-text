P>
	Да си себе си — така ти отива,
	толкова си красива и толкова мила,
	с усмивката ти лъчиста, скромна и тиха,
	с погледа ти вълшебен, дълбок и спокоен.

	Неподправена, истинска — ти винаги можеш
	без усилия никакви и заучени роли
	все тази магия да бъдеш в сърцето ми,
	без гримове тежки и думи излишни.

	Остани си ти онази същата,
	която с удивление все още помня,
	слънчева, засмяна и загадъчна,
	дошла от нищото и до днес останала.
P$
