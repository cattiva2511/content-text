P>
	Ще има ли от мен какво да вземеш
	след всичкото, което дадох ти и взе.
	От живота ми, от мен самия,
	така потребно ми преди и днес.

	Допуснах те в себе си, ти влезе,
	туй, дето имах, го не скрих.
	Пуснах те, без да съм те питал
	за какво дошла си ти.

	Откъде идваш, коя си?
	Да не си крадец, дошъл от мен да окрадеш?
	Най-ценното да вземеш, което имам,
	което дадох ти, без да съм те питал.

	Да не си дошла от любопитство,
	защото тъй решила си го просто;
	да разбереш какво ли има толкоз
	ти от мен да вземеш?
P$
