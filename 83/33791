P>
	Неуверен пристъпи студеният есенен дъжд,
	Мълчалив и объркан, заваля и се разпръсна
	По мрачните улици и потъна в тишината.

	Неуверен напуснах топлата есенна къща,
	Мълчалив и тъжен, тръгнах, възкръснал
	В отчаяния и заглъхващ вопъл на душата.

	Ето, че си тръгвам със студения есенен дъжд,
	Безнадежден и уморен от всичко втръснало,
	Невярващ в чезнещия лъч на светлината.
@@	октомври 1999 г.
P$
