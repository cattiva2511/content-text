P>
	Стопиха се отлитащи фарове,
	Замлъкнаха последните стъпки,
	Гласове се разтвориха в нищото.

	Това време е вече излишно,
	Внезапно счупва се пътят,
	Не е Венеция, бедни лодкарю!

	Очите не свикват със мрака,
	Думите като атомна бомба —
	На кого да ги дам? Ще избухнат.

	Дяволът свири туш за разтуха,
	Край пътя — там е свободно —
	Присядам и нищо не чакам.

	Луната за минутка не мигна —
	Опасни са закъснелите пътници,
	В краката ми пропастта се разплиска.

	Ехото за приятел ме иска…
	Катастрофирах в безпътицата.
	Животът за нищо не стигна.
@@	април-юни 1999 г.
P$
