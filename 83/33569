P>
	Нужна си ми повече отвсякога
	в прегръдките ми, сгушена и нежна.
	Понякога да чуя само гласа ти…
	Нужно ми е да си ми така потребна.

	Навярно си ми повече от въздуха,
	който издишам, когато те видя.
	Навярно си повече от слънцето,
	което гасне, когато те искам.

	А всъщност си най-обикновена
	жена като всяка друга,
	с болка в сърцето, когато е наранена,
	с усмивка на лицето, когато е пълноценна.

	Нужна си ми точно ти
	в моя свят и моите дни.
	Нужна си ми повече отвсякога
	с твоя смях и твоите сълзи.
P$
