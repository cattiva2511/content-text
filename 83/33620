P>
	Не плачи, не са за теб сълзите,
	не ти отива никак да си слаба.
	През какво ли не премина, не заплака
	ни веднъж, а било ти е толкова необходимо.

	Не пророни никога от очите си сълзи,
	а може би плакала си скришом.
	Вътре в себе си сбирала си ги с години,
	та днес преливат така неудържими.

	Не ти приляга, ала нищо, поплачи си,
	щом от туй по-добре ще се почувстваш.
	И моля те, не сбирай друг път
	с пълни шепи всичките сълзи излишни.

	Че виждаш какво се получава,
	когато невъзможно ти е да ги удържиш.
	Сърцето ти в сълзи ще го удавиш.
	Без да съм и подозирал даже,
	че и ти си имала сълзи.
P$
