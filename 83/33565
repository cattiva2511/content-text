P>
	Не ме превръщай в това, което не съм,
	което не мога и не искам да бъда.
	Аз съм това, което съм,
	и друго за теб не мога да бъда.

	И на мен ми се иска да съм по-добър,
	по-силен, по-красив, по-богат, по-мъдър,
	но аз съм това, което съм,
	такъв, какъвто ме виждаш.

	Не искай от мен невъзможни неща,
	всичко, каквото имам, ти давам.
	Нищо не крия и нищо не губя
	от това, че от себе си на тебе давам.

	И още бих дал ти, стига да имам,
	стига двамата с теб да сме заедно,
	да съумяваме и в лошо, и в хубаво
	да живеем и да се ценим.
P$
