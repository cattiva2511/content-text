P>
	От духа ми ме откъсна.
	И сърцето ми разкъса.
	Отне съня ми нощем.
	Отне ми ти надеждите.
	Отне ми и копнежите.
	(Но теб желая още!)
	Мечтите ми отне.
	Отне ми равновесието
	и по стръмното понесох се.
	Ти всичко ми отне…
	И какво? Какво от това?
	Прави ли те туй щастлива?
	Прави ли те туй добра?

	Защо ти трябват тез очи,
	щом за любовта са слепи?
	Какво като красиви са и живи?
	И тез уши защо са ти,
	щом не чуват нежни думи?
	Какво като улавят звуци сиви?

	И тез ръце — тез нежни длани,
	защо ти трябват те,
	щом като не милват, искат, палят?
	И устните…
	ах, устните защо са ти,
	ако останат недокоснати?

	От духа ми ме откъсна.
	И сърцето ми разкъса.
	Отне съня ми нощем.
	И какво? Какво от това?
	Нима сега си по-щастлива?
	Нима сега си по-добра!

	Отне ми ти надеждите.
	Отне ми и копнежите.
	(А теб желая още!)
	И какво? Какво от това?
	Нима сега си по-щастлива?
	Нима си по-добра сега!

	Е, хайде, усмихни ми се поне…
	Сега, когато всичко ми отне.
P$
