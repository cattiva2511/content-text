P>
	Присъни се в съня ми, па макар и далечна,
	да бе недействителна и присъница грешна.
	Така ми хареса, че прииска ми се и още
	от теб да усетя, да вкуся, да те докосна.

	Сънувах те такава, каквато те искам,
	каквато мечтая те, бленувам и страдам.
	Яви се в съня ми ти най-накрая,
	да те почувствам, да те опитам
	и отново да те мечтая.

	Нахлу така неочаквано, ненадейно,
	да навееш в съня ми като в зимна виелица
	преспи от спомени и чувства забравени,
	за теб самата с времето непокварени.

	Завладя мислите ми и преобърна света ми
	от един сън, сънуван единствено само.
	Нима възможно е, щом веднъж дошла си,
	наново да дойдеш, ала не във съня ми?

	Такава, каквато си в действителност ти самата.
	Не чак толкова приказна и изящно красива,
	а малко наивна, срамежлива и непохватна —
	каквато те искам в живота си тебе самата.
P$
