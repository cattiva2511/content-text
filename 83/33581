P>
	За миг при мене постой,
	с любовта си обичната, цялата.
	Дари ме с мъничко покой
	и върни ми частица от вярата.

	В тая нощ при мене постой,
	когато никого до себе си нямам.
	Приятел и любима ми бъди
	и всичкото, което си нямам.

	Само за миг те моля постой,
	достатъчен ми е за цялата вечност.
	Ако докоснеш с ръцете си твои
	лицето ми с божествена нежност.

	За кратък миг те моля постой,
	за най-краткия от всичките мигове.
	И шепни ми, шепни, та в шепота твой
	в покой да остана, във вечен покой.
P$
