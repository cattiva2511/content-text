P>
	Колко мъка в мен се събра.
	Колко лица обезумели.
	Та от едно сърце, от една душа
	спомен ли само остана.

	Да докосвам плахо едно бледо лице.
	Как, когато него го няма?
	Останало в мислите, тъй живо до днес.
	Но как, когато вече го няма?

	Вечност не бе, нито безкрайност,
	а малка частица живот.
	В едно пламъче, плахо догарящо,
	в огнище да запламти не могло.

	А горе толкоз звезди са осеяли
	до нея с хиляди човешки съдби.
	Като пламъчета, но вечно светещи.
	Сбогом, където и да си ти!
P$
