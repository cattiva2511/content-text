P>
	В утрото на светла ера,
		с факела на нова вера
	бягат бодри ученици
		с устрем горд и набег смел,
	а над тях кат хищни птици,
		кат настръхнали орлици
	виснат злобни даскалици,
		питат кой какво е чел.

	Дзвер изправя се,
	изцвили и отронил сетни сили,
	грохне хъркащ на чина си
		затъпял и уморен.
	В миг уплашен трепва Дзвера,
		чул за няк`ва далавера
	дето станала у Вера, днеска или онзи ден.

	И развели гънки гладки
		над дебелите тетрадки
	като вихър отминават ученик след ученик.
	И във мозъците наши
		плуват облачета каша
	и на изпита ни страшен ужасяващият лик.
	Ето татък, във кафето
		текнаха запаси светло
	и вълни от кървав пламък
		срещнаха се гръд със гръд;
	сви се буря безпощадна,
		зазвънтя и водка хладна —
	кратка схватка и наново
		учениците летят…

	Ах, пишете ученици!
		В устрема ви днес стотици
	погледи са приковани
		със надежда за късмет.
	Свил десницата корава,
	от задачите не ставай
	стреснат, грохнал
	и уплашен от последния звънец.

	Нека в ужас забатачени
		рухнат всичките задачи
	под ръцете ви юначни,
		тъй — без вик, без звук, без стон —
	и младежът да намери зад
		открехнатите двери
	на Джипитата уверени бележки милион.
P$
