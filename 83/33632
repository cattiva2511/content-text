P>
	Така навярно била си ми потребна
	да те срещна, в тебе да се влюбя.
	Незнайно как, кога, къде,
	дали с първото докосване,
	или на първата ни среща?

	А навярно може би и отредено
	в оставащите ми дни и часове
	от теб да имам нужда, да завися
	не защото ангел си ти, пратен да ме пази,
	а защото не научих се без теб да дишам.

	Да се будя в прегръдките ти чужди,
	да се усмихвам, да те обичам наужким,
	да се преструвам, да си ми безразлична.
	На всичко друго научи ме,
	единствено на това не можа.

	Дали защото и ти се влюби,
	и на теб ти бе нужно и потребно
	от първото докосване и първата ни среща
	един от друг да се научим
	как да се обичаме и да сме си нужни.
P$
