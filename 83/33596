P>
	Една усмивчица да е, една прегръдка,
	неизпепеляваща една любов.
	Едно твое честно откровение
	и една нощ с теб, любов.

	Достатъчно от спомени и преструвки,
	видения всякакви на жени.
	Танцуващи празни силуети.
	В тъмното да сме аз и ти.

	Безбройни разголени скулптури,
	наподобяващи нечии тела.
	Не истински, а просто изваяни
	от чужда, не от мойта ръка.

	Пред мен и ти да застанеш
	без четки, бои и листя.
	За себе си единствено да зная,
	че си най-прекрасната жена.
P$
