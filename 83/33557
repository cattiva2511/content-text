P>
	Когато видиш с очите си нищото
	и ти тегне една самота,
	когато всичко в теб преобърне се,
	само тогава при мене ела.

	Когато дъх да поемеш не можеш
	и прикована си зад тая стена,
	когато въздух искаш, а нямаш,
	само тогава при мене ела.

	Когато няма кого да прегърнеш
	и сама си на тая земя,
	когато няма, а истински искаш,
	само тогава при мене ела.

	Когато почувстваш със сърцето си нищото
	и ти тегне една тишина,
	когато всичко около тебе е пусто,
	само тогава при мене ела.
P$
