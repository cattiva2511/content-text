P>
	Аз виждам свят, различен свят,
	Който сега в светлина се облича,
	Нежно небе, засмени цветя,
	Красив е светът, когато обичаш.

	Аз виждам жена, любима жена,
	Която променя света във очите,
	Зов на душа, сетивата звънят,
	Единствената жена, която обичам.

	Аз чувствам любов, свята любов,
	Като безкрайна, непозната Вселена,
	Разцъфтява ден, светът е нов,
	Единствената любов и вяра родена.

	Аз усещам свят, мой свят,
	В който жена и любов създават
	Най-трудната, най-нужна мечта,
	Най-прекрасния свят, на който се радвам.
@@	юли 2000 г.
P$
