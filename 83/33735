P>
	О, Сесия!
		Три деня бодрите студенти
	как усилено зубрят. Младите левенти
	припомнят си харно на семестъра редът.
	Пристъпи ужасни! Дванайстий път
	студентът Кочо чете въпросът първи.
	И тъпота блика от очите му мъдри.
	А беше време на мила почивка,
	протоколче предаваш с мека усмивка,
	връщаш се после в квартирата ти,
	съквартирантка красива ти тихо шепти:
	хайде довечера щом слънце залезе,
	с компания харна навън да излезем,
	да забравим за протоколи, домашни,
	на бар, на дискотека да се лашнем,
	стига сме учили за гадни контролни,
	за тез асистенти нивга доволни…
	И с нов дъжд от ракии, водки, текили,
	от компанията наша, с последните сили
	прибере се кой къде завари,
	по общежития, по квартири, по гари,
	и в легло всеки лежи и пъшка
	такава е съдбата женска и мъжка,
	на другия ден купончето спретнем,
	пием и пеем, без сигнал без ред,
	всякой гледа само да бъде напред,
	и черен дроб на смърт да изложи
	и един шот повеч изпит да положи.
	Колонките екнат. Метъли ревът.
	Клетките мозъчни падат и мрат.
	Три дни вече пият, но помощ не иде,
	от никъде ядене взорът не види,
	и братските състуденти
	не фърчат към тях.
	Нищо. Ще се напием, но честно , без страх,
	кат шъпа бактерии
	под ефекта на Пронто,
	че не учим във Лондон,
	в Париж, във Торонто,
	а във Пловдив сме се спрели, в ТУ-то,
	където не учиш ли, бият ти шута.
	И ето идва краят на семестъра вече,
	за сесията да учи всеки се зарече,
	но обещания много, изпълнили малко,
	за тристата лева, за мъките жалко,
	стига купони, барове, дискотеки,
	музиката у назе спира навеки.
	Прелиства Кочо въпросите с жалост,
	дали ще бъде и таз година на халос,
	заверките взел е, сега учи и пише,
	дали догодина ще мож да запише,
	четири изпита чакат, между тях дните,
	минават, минават в уроци зарити.
	„Колега теглете“ — доцентът помоли,
	при тез думи силни студентите горди,
	очакват геройски въпроси безбройни,
	сложни и объркани. О, геройски час,
	студентите намират пищови тогаз,
	хартийките липсват, телефоните траят,
	батерии спират, хендсфрийто остая,
	и сладката радост до край да препишеш,
	пред цяла аудитория, във ъгъла свил се
	с един файл на телефона и с една победа,
	Асистентското тяло сега нази гледа,
	това място скришно е: не ще ни съзре,
	ако не би преписвали, да мрем по-добре.

	И днес йощ институтът,
		щом сесия захваща,
	спомня тез дни бурни, шуми и препраща
	славата им дивна като някой ек,
	от зала на зала и от век на век.
P$
