P>
	Името ти да го изрека, ще ми позволиш ли?
	В такава нощ като тази, когато няма друг.
	В мислите ти натежали, уморени и празни,
	до гръдта ти, недокосвана за първи път.

	В дома ти да вляза, ще ми позволиш ли?
	Да прекрача прага му за първи път.
	Тази вечер, когато ти сама си,
	да опитам аз от твойта гръд.

	Да те сграбча в обятията си, ще ми позволиш ли?
	Без „Добър вечер! Кой съм аз? Ти коя си?“.
	Като летен бриз през тебе да премина.
	И както влязъл съм, така и да си отида.
P$
