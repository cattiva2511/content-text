	В къщата ни живее лош човек. Той се прави на началник, но тъй като възрастните само се подсмиват, той се старае да покаже, че е началник пред децата.
	Нисък, дебел, с дълъг червен нос, той по цял ден гони децата и не им позволява никъде да играят. Нито в двора („Дворът е за автомобилите!“), нито в градинката („Градинката е за бебетата и бабите!“), нито даже край входовете („През входа се минава!“).
	— Мразя децата! — крещи лошият човек. — Ако имах власт, всички щях да ги пердаша с пръчка, с пръчка. И защо ли са децата на земята? Никаква полза няма от тях, само неприятности за възрастните!
	За всичко това децата му се отплатиха с една дразнилка:
P>
	„Юрин-Мурин с дълъг нос
	идва с дяволски въпрос:
	— Тоя нос кажи, дете,
	как ще спре да ми расте?
	— Дядка, дядка, със цигара
	ти носището побарай
	и кога те заболи
	със маша го почопли!
	Хи-хи-хи, хи-хи-хи,
	със маша го почопли!“
P$
