P>
	Седя си и си пия биричка,
	а конспектът е полегнал срещу мен.
	И аз за теб си мисля миличка,
	във този хубав, слънчев ден.

	Уви, огромен път дели ни двамата,
	стотици страници навярно ни делят
	от конспектът по машинознание,
	със който тъй върви сега сънят.

	Жадувам да съм с тебе, миличка,
	а не със Поасон или със Даламбер,
	със тебе двама в мойта виличка
	да си лежим с лежерен маниер.

	Но толкоз нещо има помежду ни,
	то нитове, то шпонки, то резби,
	не можем да си кажем две-три думи,
	разделят се навярно нашите съдби.

	А как боли ме зарад тебе миличка,
	че не ще се срещнем нивга аз и ти,
	за туй седя си и си пийвам биричка,
	а пинът ми за тебе ми шепти…
P$
