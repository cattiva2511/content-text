P>
	Не ми е присъщо да бъда двуличник,
	не ми е присъщо да съм и лицемер,
	не ми е присъщо да ти се усмихвам,
	когато ти ехидно усмихваш се на мен.

	Никого не заблуждавам какъв съм всъщност
	с хитрост глупава и неприсъща.
	Аз може груб да съм понякога и сприхав,
	но честен винаги със себе си съм.

	Не ти завиждам, никак даже,
	на лакомията и ненаситната ти алчност,
	щом недостойно и без самоуважение живял си
	и никому обич истинска не дал си.

	Ти може да се мислиш за различен
	и сигурно различен си от всеки друг,
	който жертвал се е и се е раздавал,
	без в замяна нищичко да е поискал.
P$
