P>
	Всичко постепенно си отива,
	отминава, сякаш не е било.
	Днес толкоз истинско и немислимо,
	че утре ще е просто минало.

	И спомените от всичко случило се,
	от всичко изживяно, чувствано и изгубено.
	С времето като всичко друго избледняват
	и някога и те с нас ще се забравят.

	Само камъните за по-дълго ще останат,
	а и те ще обраснат в треви и храсталаци,
	ще превърнат се в пръст и прахоляци
	като всяко нещо, имало го и живяло.

	Ала само ти, спомен избеляващ,
	по-корав и от камък, и от храсталаци се оказа.
	И навярно скоро едва ли ще забравя
	твоята усмивка, дори и избледняла.
P$
