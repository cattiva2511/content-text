P>
	Искам все повече да те открия,
	да уловя всяка мисъл, всяко твое желание.
	Иска ми се в съзнанието ти да вникна,
	всяко кътче наново от теб да преоткрия.

	Всяка извивка от тялото ти
	с моята длан да докосна.
	С всяка моя прегръдка
	така, както никога, да те стопля.

	Искам нещо хубаво отново да се случи,
	с тялото си да усетя как ме гали дъхът ти.
	Иска ми се в косите ти, в тях да се скрия,
	тихо да шепнеш с въздишка моето име.

	Искам толкова неща, сега ги искам,
	погледа ти с моя днес да срещна.
	В плътта ти страстно задълго да се впия,
	от устните ти жадно с моите да отпия.
P$
