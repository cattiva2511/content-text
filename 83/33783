P>
	Вървим по ръба, по края,
	Володя, с теб, брат, без страх,
	Само че ти достигна безкрая,
	А пък аз, засега, не успях.

	Звездата на твоята цигара
	Примига, вика натам,
	По пътя — зван на китара —
	Всяка вечер поемам аз сам.

	Нищо не е както трябва
	В нашия объркан свят,
	Лошото е — това именно радва,
	Всичко загубихме свято.

	Да пеем ли? Отново ги няма
	Нашите най-верни приятели,
	Най-любимите жени пак ги няма…
	Как да пеем, последни приятелю?

	Нахално звъни мобифона
	В отегчена от злато ръка,
	Нашата телефонистка икона
	Нима е уволнена сега?

	Нима върховете са други?
	Молят да останем при тях.
	Възкръсваме в своята лудост,
	На Хамлет в ироничния смях.

	Отдавна е празна колибата —
	Онзи романтичен палат,
	Ограби златната рибка
	Живота, мечтите ни, брат.

	Вечер е вече, Володя, вечер е,
	Душите ни кой ще спаси?
	Музата за път е облечена,
	Чака я жълто такси.

	Нека срещнат гърдите куршума —
	И аз мразя да стрелят отзад!
	Не се късат сребърни струни,
	Пак сребърни струни звънят!

	Не, не конете, а хората бягат
	И ни водят пияни към края,
	Но запеем ли стиховете, тогава
	Ще ни изгонят, Володя, и от рая!
@@	август 1999 г.
P$
