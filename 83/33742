P>
	Аз да те погледам искам само —
	как искри в очите твои пламък,
	как гори в косите златно слънце
	и без нищо грозно, даже зрънце…

	И да те докосна искам само —
	да погаля нежното ти рамо,
	да целуна устните ти меки,
	с пръсти да допра косите леко…

	И да бъда с тебе искам само,
	и в живота нищо по-желано
	няма. Шанс едничък искам, мила —
	да ти устоя аз нямам сила.

	Чувствата в гърдите ми бушуват;
	само в интернет със теб общувам —
	в месеца веднъж дори е много…
	Мъчиш ме така до изнемога.

	Но не мога да ти кажа сбогом.
P$
