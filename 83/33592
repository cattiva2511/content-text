P>
	Ти сърцето ми да потрошиш,
	да разпръснеш го на частици милиони,
	този свят с любов ще го дари,
	ще обсипе го с ласкателства и обич.

	Ти душата ми да покосиш,
	да нахлуят в нея купища тревоги,
	този свят с надежда ще я дари,
	ще я вдигне тях да ги пребори.

	Ти очите ми да заслепиш,
	да превърнеш дните ми във нощи,
	този свят с очи ще ме дари,
	да те видя, щом при мене дойдеш.

	Ти тялото ми да повалиш,
	да пречупиш го немощно, жестоко,
	този свят с тяло ще ме дари,
	да те прегърна, да те докосна.
P$
