P>
	Когато срещнах те за първи път
	и взрях се във очите ти искрящи —
	разбрах, че може само твойта смърт
	да спре огньовете във тях горящи.

	Когато срещнах те за първи път
	и устните ни във едно се сляха —
	разбрах, че неспособен е светът
	да помрачи целувката ни плаха.

	И заедно вървяхме в пътя общ,
	и всичко беше някак си магично
	и през една безлунна, тъжна нощ
	разбрах аз, че безумно те обичам.

	Тогава взрях се в сините очи
	с безмълвния въпрос на свойте устни
	и с горест аз видях, че в тях личи —
	не ме обичаш ти.
P$
