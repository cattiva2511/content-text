P>
	Идва вече Новата година
	в нашата изстрадала родина…

	Посрещаме я с фойерверки,
	с римски свещи и с пиратки.
	Не мислим още за заверки,
	за изпити и за поправки.

	Посрещаме я със колеги,
	с приятели или с роднини —
	споделяме със тях котлети
	с ориз, туршия и сланина.

	Идва вече Новата година
	в нашата изстрадала родина…

	Посрещаме я и с надежда
	да е светло и красиво утре-то,
	която — както ни изглежда —
	не ще надживее даже утрото.

	Но тя ни стига да се борим
	за по-добро и чисто бъдеще,
	към което дружно ще отворим
	мостове, АЕЦ-и и пътища.

	Идва вече Новата година
	в нашата изстрадала родина…
P$
