P>
	Не е време днес за песни,
	както казал е поетът —
	ето думите чудесни,
	изразите тъй уместни
	как по редовете кретат.

	Ненужни, безсмислени, сиви,
	на хората те са противни.

	И да пея — няма кой да слуша,
	и да се мъча — всичко е на халост.
	Дошло ми е до гуша!
	Но ушите са запушени
	на хората. За жалост…

	Защо им трябват песни,
	защо да търсят чувства,
	та нали е триж по-лесно
	в душата празна да е пусто?

	Но разберете, иначе не мога —
	задушавам се, умирам,
	не освободя ли таз тревога,
	що в гърдите ми напира.

	И ще си пиша…

	Нищо, че напразно е, безсмислено
	и че до сърцата ви не стигат
	чувствата, надеждите разлистени
	а за каприз и показност го мислите.

	И ще си вярвам…

	Ще вярвам аз, че мога
	да вдъхновя, да трогна,
	да запаля във душите огън…

	Нищо, че гласът ми глух е
			понякога.
	Нищо, че звучи му сухо
			на някого.

	И само, както казват,
	пълня празни листове.

	Нищо, мене и това ми стига —
	стига ми, наистина…
P$
