P>
	Години дълги в мрака
	аз стоях и чаках.
	Орлица с черни нокти
	душата ми дереше.

	Години дълги в мрака
	аз стоях и плаках.
	Лъвица с остри зъби
	сърцето ми ръвеше.

	Години дълги в мрака…
	Аз тебе чаках.

	И ти дойде. И нови сили
	наля в отпуснатите жили.
	И ти дойде. Живот донесе
	там дето вечно беше есен.

	И ти дойде. Донесе огън —
	стопи той болка и тревога.
	И ти дойде. А с тебе лято —
	разцъфнаха цветя в душата.

	Дойде.
	Прогони мрака.

	Аз те дочаках.
P$
