P>
	Невидим за теб, всяка нощ ще идвам
	тихомълком в дома ти, необезпокояван от никого,
	с въздуха отвън през ключалки и панти
	от мен ти да вдишаш с всеки дъх и въздишка.

	През дима от цигари и изпарението от шампанско,
	като трепет през тях ще премина, та да стигна до тебе,
	все по-близо до устните ти, та от тях да отпия
	глътка любов, па макар и горчива.

	Оттам през косите ти, до врата и гръдта ти,
	от аромата на парфюма ти, от него да опитам,
	кожата ти настръхнала, но винаги топла,
	за допир копнееща, нея да я докосна.

	С всеки нов полъх все по-хладен,
	със завивките, допиращи твоето тяло,
	аз при теб ще остана, докато не изпиеш
	и последната глътка шампанско
	със сълзите, от очите ти стичащи се.
P$
