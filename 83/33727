P>
	Страданието няма име.
	И болката е без лице.
	Ден след ден разкъсват ме неумолимо
	десетки кървави ръце
	впити в моето сърце.

	Нося в себе си
	стотици белези
	от обиди и от рани,
	в сърцето ми набрани.
	И ще ги нося до смъртта ми…

	Молех за разбиране.
	И исках само да обичам.
	Но виждах вредом погледи изстиващи
	и устни чувах да изричат,
	че бил съм аз различен.

	Знам че трябва да се боря,
	но, кажи, какво да сторя?
	И развличах,
	и обичах,
	а след някои — и тичах.
	И молих,
	и говорих,
	и сърцето си разтворих.
	Душата си раздавах с пълни шепи,
	а посрещаха ме погледи свирепи…

	Просто писна ми от всичко!

	Искам днеска да узная
	толкоз много ли желая —
	толкова ли алчност има
	във мечтите ми любими,
	че не мога от живота
	малко нежност да получа
	и за някой да отключа
	на сърцето ми кивота.
	Но мълчи Съдбата,
	мълчите всички вие —
	и чудя се къде душата
	по-дълбоко да си скрия…
	Страданието няма име.
	Помръква моето лице…
	А от вътре тъй боли ме! Тъй боли ме,
	защото още искам да обичам…
	Но, простете ми, забравих, че за вас е безразлично.
P$
