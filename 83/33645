P>
	Не губи човешкото в себе си, не го допускай,
	макар на границата понякога да си.
	Опази го и на предела да е вече,
	та ако ще, с последния си дъх го направи.

	То губи се понякога от глупост,
	от незнание, от прекомерна гордост,
	все неща, присъщи на човека,
	като разума, човещината и доброто.

	То изгуби ли се, трудно се завръща,
	бих казал, че е невъзможно даже.
	И много лесно с него всичко истинско си тръгва
	за сметка на лъжите и наивните заблуди.

	Човешкото в себе си го опази,
	то не само на тебе ти е нужно.
	Помисли за всички, които имат нужда
	от теб и от твоята прегръдка.
P$
