P>
	Разпусната коса.
	Блестящи очи.
	Огнени устни.

	Идваш ти към мен —
	сама,
	разцъфнала.
	Гледам те смутен —
	в погледа студен
	вливаш топлина.
	Ти си светлина!

	Ти носиш слънца в очите си.

	Ти цяла си нежност:
	в косите,
	в ръцете —
	блажена безбрежност…
	Ти си цвете!
	Моето цвете…

	Усмихваш се.
	Светът притихва.
	Ти грееш
	и гледа те целият свят.
	Ти шепнеш —
	млъкват всички:
	и реки,
	и птички…
	Светът се вслушва.
	Ти пееш
	и слуша те целият свят.
	Ти си цвят!
	Най-хубавият цвят.
P$
