P>
	И въпреки всичко да те изтрия не мога
	от чувствата си, от мислите, от себе си самия.
	Ти в спомените ми остана непокътната, непроменена
	въпреки миналото — пространство и време.

	И това неминуемо някога ще се случи,
	съвсем скоро ще дойде и краят
	на пиесата, в която с тебе играли сме
	главните роли на героинята и героя.

	И както започнало е, така и ще свърши,
	нищо тук вечно не е останало.
	Пък камо ли нашата скромна пиеса,
	в която някой обичал е някого.
P$
