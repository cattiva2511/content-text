P>
	Не си онази същата, която бе.
	Променила си се, за добро или за лошо.
	Все едно е вече, без значение е
	дали ще се познаем,
	или ще се разминем с тебе.

	Е, навярно ще си спомням ден-два,
	а може би и по-дълго.
	И какво от това, като същата ще си ти — онази,
	която с времето забравих
	и далечна си остана досега.

	Да, мечта ми бе, неосъществена,
	желание и още какво ли не.
	Но знаеш ли, времето е онова, което
	заличава безвъзвратно и променя.

	Само нещо много истинско и скъпо
	след толкова време на забрава
	би могло от нищото да се пробуди,
	та било за ден, за два
	или за по-дълго.
P$
