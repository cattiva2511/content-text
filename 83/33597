P>
	Неусетно как времето минава,
	понякога по-бързо, понякога по-бавно.
	И за миг дори ни подминава,
	ала се заканва: „Ще се върна и тогава…“

	А с пръсти щрака си момчето,
	вървейки по уличния тротоар
	с усмивка, с торбичката си лека
	към някогашния дядов таван.

	Ненамерил в себе си утеха,
	намерил я в приятелката си Лоран.
	Двамата тихичко и леко
	върху овехтелия и скърцащ диван.

	С някогашна грамофонна балада
	и със свещник, горял отпреди.
	Телата им сякаш играят,
	отразени в четири стени.

	А сенките на тях си остават
	непокътнати от бури и дни,
	сякаш времето вече е спряло
	между тези четири стени.
P$
