P>
	Нищо твое не ми е чуждо,
	нали и аз съм като теб човек,
	с нужди, с мисли, с потребности,
	с човечност и злоба, с любов и копнеж.

	Нали и аз като теб изпитвам
	същите чувства, изпълващи ме отвътре,
	със сърцето си, и то като твоето,
	и кръвта ми във вените също.

	Нали и аз съм като теб същият,
	да мразя и да обичам мога,
	да помня и да забравям грешки,
	чуждите, а и моите също.

	И аз, и ти сме от човеци направени
	и нищичко твое не ми е тъй чуждо.
	Светът, на който живеем, е същият,
	в който едно и също се случва
	както на теб, така и на мен.
P$
