P>
	Срещнаха се двама души…
	Да разказвам по-подробно, смятам,
			е излишно.
	Допаднаха си явно
		и си паснаха
			отлично.
	Но тясна беше им земята —
		небето пък
	видя им се високо…
	Затова летяха ли, летяха
		по средата
	и всичко бе чудесно.
	И всичко беше лесно!
	Но умориха се крилата
	след толкова летене,
	и надолу ги прогони синевата,
	и наказа ги с омраза
	любимото им Време…

	Щом докоснаха тревата
			мека и зелена —
	_жестоко_
	нараниха се крилата;
	болка мина
	през сърцата,
	тъма затъмни
	светлината.

	Боли ли те, любима?
	Любовта ни… още ли я има?
	Мене много ме боли…
	и толкоз безнадеждно липсват ми
			крилата…
P$
