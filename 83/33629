P>
	Отдавна бях всичко за тебе. Не ме ли забрави?
	Както и ти за мен бе всичко преди толкова време.
	Още ли помниш устните ми и моите топли прегръдки?
	Още ли изричаш името ми на глас във съня си?

	Аз не съм онзи същият, който ти искаше.
	Не ме ли забрави поне малко с годините?
	Не срещна ли друг, от чиито устни да вкусиш,
	в чиято прегръдка така окрилена да се сгушиш?

	Съвсем различен съм днес. Не ме ли забрави?
	Не би ме познала, дори да ме срещнеш случайно.
	И погледът ми различен е, не е онзи, който ти помниш.
	Не ме ли забрави, та искаш отново за мен да проплачеш?

	Устните ми не са така вкусни както преди,
	много от тях вкусиха и днес са безвкусни.
	Много в прегръдките ми утеха намираха
	и чужди са днес, студени за всекиго.

	Но на теб устните ти май все още сладнят,
	все още прегръдката ти изпълва с живот.
	Не си се раздала навярно така, както мене
	и толкова време все още не си ме забравила.
P$
