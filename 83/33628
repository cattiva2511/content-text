P>
	Пораждаш в мен излишни пориви и чувства,
	без които да живея мога и да дишам,
	безсънни нощи, ненужни спомени и мисли,
	изморяващи ме с времето все повече.

	Не те забравям, макар да избледняваш,
	да те трия и все по-малко да оставаш.
	Не ме изпускаш, без отдавна да си идвала,
	без да си ме чувствала, искала и копняла.

	Пораждаш в мен напразни пориви и страсти,
	без които мога и без тях добре съм.
	Без да си ме питала дали ги искам,
	без да подозирала си даже.

	Че и ти някому си скъпа,
	и ти бленувана си и мечтана.
	Че и ти от някого обичана си
	и все още от него си желана.
P$
