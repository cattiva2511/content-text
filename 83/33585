P>
	Нужно ти е, виждам, и ти е потребно.
	Ала може ли очите си да ги притвориш?
	От всичко непотребно да се абстрахираш
	и когато ги отвориш, да е станало вълшебство.

	Не вярвам така да се получи, но опитай.
	Ако ли пък не, то поне да разбереш
	от какво имала си нужда истински
	и нужно ли ти е все още днес.

	Пътищата неизвървени да ги извървиш.
	Любовите си неизживени да ги изживееш.
	Ненаправеното от теб да го направиш.
	Неизреченото никога да го изречеш.

	А може ли да не си се и замисляла
	за друго да не си мечтала, каквото и да е?
	От това, което всъщност искала си
	и което имаш го днес до теб.

	И не защото нещо липсва ти и ти е нужно,
	а просто така, умислена те виждам днес.
	Защото може би да имаш нужда
	равносметка ти да си направиш —
	какво си искала и какво ти имаш днес!
P$
