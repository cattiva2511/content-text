P>
	Посрещнах много трудности в живота,
	всякакви — и малки, и големи,
	някои от които не толкова жестоки,
	ала други непосилно тежки.

	Падах и ставах немалко пъти,
	на болките и страховете си устоявах,
	на трудностите и всички мои несгоди,
	главата си и за миг без да сведа.

	Много грешки навярно допуснах
	и много възможности може би изтървах,
	но съвестта ми поне си остана чиста
	и това, което съм днес, е всичко.

	Не ме съди напразно и излишно
	за пропуснатото и нестореното от мен,
	невъзможно е да бъда по-различен
	от това, което всъщност съм.
P$
