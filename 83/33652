P>
	Искаше много, а какво се получи?
	Стигна дотам, откъдето и тръгна.
	Тъкмо да скочиш и нещо се случи.
	Гравитацията надолу те дръпна.

	За момент си помисли, че възможно е всичко?
	С един живот да изживееш и многото други,
	ненужни ти, непознати, далечни и чужди,
	за сметка на собствения ти едничък живот.

	Грешки допусна, напълно нормално е.
	Ала надали твои бяха всичките те.
	Грешки, които много отнеха ти,
	но и много ти дадоха оттук занапред.
P$
