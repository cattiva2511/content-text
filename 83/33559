P>
	Имало ли те е някога въобще,
	поне една частица, поне реална?
	Че от нереални сънища и светове
	същността ми днес е обладана.

	Къде изчезна? Тъй близо до мене бе?
	Не те усещам в полъха на вятъра.
	Имаше ли те някога въобще
	в спомените, утрото и залеза?

	Днес пъстри са ми всички светове.
	От всяко нещо долавям красота.
	Красива си и ти, и всички мигове!
	Ала си за мене непонятна.

	Като много други светове.
	И още като залеза и светлината.
	Къде побра се в моето сърце
	всичкото това и ти самата?
P$
