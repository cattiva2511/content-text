P>
	Счупи ли се като изпусната чаша
	на малки парченца сърцето ти?
	Пръсна ли се от напъни тежки,
	от викове, от любови грешни?

	Изгуби ли се сред хора всякакви
	с мечти, с илюзии и надежди душата ти?
	Скри ли се от погледите злокобни
	на болни мозъци, озъбени насреща й?

	Запази ли се като цвете разцъфтяло
	по улиците прашни красотата ти?
	Опази ли блясъка в очите си от сълзите,
	изплакани не от радости, а от мъки?

	Ако не си, не си единствено ти
	и ненужно е да се упрекваш напразно.
	Когато видиш ме с тези красиви очи,
	усмихни ми се! И „здравей“ ми кажи!
P$
