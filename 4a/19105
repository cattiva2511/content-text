P>
	„Той бе глупец!“ — говореше светът без жал,
	„Мечтател!“ — каза снизходително съседът,
	Приятелят му промълви: „Той бе поет!“

	До болничното му легло седеше бледа
	Една сестра със състрадателно сърце
	И гледаше замислено парче хартия,
	Което вчера пъргавият телеграф
	Старателно покрил бе с разкривени знаци,
	И само с мъка смогна да ги разчете:
	„Ах, първата Ви драма! Приказен успех!
	Прочут сте вече от един замах! Честито!“
	Но той, комуто този малък къс хартия
	Дарил би най-жадуваната свидна вест:
	„Щастливец! Ето че не си живял напразно!“ —
	Той спеше и не зърна нищо, беше мъртъв.
	Нощта процеждаше студена светлина
	През зимночерните замръзнали прозорци,
	Играеше върху лицето на жената,
	Която бледото чело на мъченика
	Разглеждаше с безкрайна красота и милост.

	А долу поувехнал гробищен венец
	Обгръщаше в зелено пожълтяла лента;
	Написаното от приятелска ръка
	Гласеше: „Лавров лист и просяшка тояга!“

@@	1883
P$
