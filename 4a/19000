P>
	Кажи, уста, защо дари те с песен
	И нежна звучност в милостта си Бог,
	Навярно за да мога с рой словесен
	Богатите да сепвам в сън убог.

	Че песента не стига до сърцата,
	Не стресне ли порочния покой;
	Повежда ги с възторг към небесата,
	Когато ги изтръгне от застой.

	Е, чуйте ме, разгулни богаташи,
	В гръдта си намерете малко жал;
	Скръбта на бедните не ви ли плаши?
	Нали един Отец ви е създал!

@@	1790
P$
