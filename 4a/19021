P>
	Виж, по пътя край гората
	Бавно шества там колона!
	Знаме свела е войската,
	На ковчега — меч, корона.
	Ами златната карета!
	Виж конете със звънчета!
	Чудна гледка! Красота!
		Ах, това е, ах, това е,
	Дето весели сганта.

	Ала при ония трупи
	Спря старица, виж — изглежда
	Тъй сломена, пръсти чупи,
	Охка, плаче и нарежда…
	С погребалната каляска
	Този охка, онзи пляска,
	Някой плаче, друг крещи —
		Ах, това е, ах, това е,
	Дето вечно ни гнети.

	„Майчице, изтрий сълзите,
	Не скърби — тъй попът пее. —
	С краля ни не свършват дните,
	Та синът му с нас живее!
	Като татко си ще кара
	Той историята стара,
	Няма да усетиш чак.“
		„Ах — изхлипа тя, — това е,
	Дето ме разплаква пак.“

@@	1826
P$
