P>
	Любовта ми измени
	И в мене се всели тъгата;
	Замаян тръгнах към реката,
	Там спрях пред бързите вълни.

	Стоях отчаян, вкаменен,
	Главата ми в несвяст ехтеше,
	Водата властно ме зовеше,
	Светът се завърта край мен.

	Внезапно чух гласец висок
	Зад моя гръб да се раздава,
	Тъй мил сред китната дъбрава:
	„Ей, ти! Потокът е дълбок!“

	Тозчас кръвта ми заигра,
	Съзрях момиче с лик приветен
	И питам: „Как се казваш?“ „Кетхен!“
	„О, Кетхен! Ти си тъй добра!

	От смърт спаси ме днес и знай:
	На теб дължа живота бъден!
	Но този дар е тъй оскъден —
	В живота радост ти ми дай!“

	Признах й своята беда,
	Тя нежно взор към мен обърна;
	Целунах я, тя ми отвърна
	И… в миг забравих за смъртта.

@@	1774
P$
