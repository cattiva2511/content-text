P>
	Отново трябва да почувстваш, че те сграбчват всички здрави, млади сили,
	Че нищо не застива, че край теб кръжи небесно злато и звездите пламенеят,
	Че слънцето и вечерта се спущат, а ветрове над сини морски степи веят,
	На щурм през облаци раздрани трябва да проникнеш в небесата светлокрили.

	Нима си смятал, че пристанищните нежни светлини ще приласкаят твоите платна,
	Набъбнали като моминска гръд, напираща необуздано под копринени брокати?
	Чуй вече, в тъмнината, призрачен любовен глас — тече и ромоли кръвта ти —
	А ти желаеше без мощ ръце да скръстиш, да се предадеш смирено без вина?

	Почувствай: светлината и дъждът на твоя блян са се стопили,
	Светът се е пропукал, бездната те мами, но пламти лазурната небесна твърд,
	Започва бурята, сърцето ти запраща в пагубни обятия със сетни сили,
	Догдето то напълно рухне с вик на сладост, щастие и смърт.

@@	1914
P$
