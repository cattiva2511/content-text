P>
	О, как сега душата си да спра,
	та твоята да не докосва? Как
	над теб да я издигна в небесата?
	Бих искал да я скрия в пещера,
	затулена сред местност непозната,
	за да не тръпне в стихналия мрак,
	когато в теб потръпва глъбината.
	Но всичко ни раздвижва — теб и мен, —
	и като лък, две струни хванал в плен,
	извлича пак ЕДИН акорд чудесен.
	Кой инструмент разпъва ни така?
	И кой ли цигулар ни взе в ръка?
	О, сладка песен.

@@	1907
P$
