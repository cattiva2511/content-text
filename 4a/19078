P>
	„Мастило! Мастило! Най-хубаво черно мастило продавам!“
		Звънливо подвикваше в тихата улица живо момченце.
	Пламтящият поглед със смях ме уцели до моя прозорец,
		Преди да усетя, хлапето безшумно се шмугна при мене.
	Не съм те повикал! — „Но само опитайте моята стока!“
		Изви се и пъргаво сне от плещите си малка бъчонка.
	Неволно за миг пораздраната дрешка почти се отметна
		От рамото, и ослепително там се подаде крило.
	Я гледай ти, синко, изглежда търгуваш и с птичи пера?
		Амур, преоблечен хитрец! На секундата ще те оскубя!
	А той се усмихна, разкрит, и допира до устните пръст:
		„По-тихо! Не са обмитени — не ми нарушавай кроежа!
	Мастилница дай, ще ти сипя безплатно, бъди ми приятел!“
		И речено-сторено, после изчезна без звук през вратата. —
	Все пак ме измами: сега ще напиша май нещо полезно,
		Навярно любовно писмо ще излезе, или еротична поема.

@@	1837
P$
