P>
	Къде си? Унася се опиянена душата ми
		В цялото твое блаженство; понеже
			Тъкмо съзирам, как морен от дългото
				Странстване, дивният син на боговете

	Млади къдрици окъпва в златистите облаци;
		Неволно очите ми още подире му гледат;
			Ала далеко е той, отминал е вече към
				Благочестиви народи, които все още го тачат.

	Обичам и тебе, Земя! Ти заедно с мене тъгуваш
		И нашата скръб като детска печал
			Се превръща на сън! О, както вихрушки
				Пърполят и шепнат в звънтежа на струните,

	Докато майсторски пръсти не дръпнат красивия тон,
		Тъй свирят мъгли и мечти покрай нас,
			Докато милият бог не пристигне отново
				И не разпали в гърдите ни дух и живот.

@@	1798
P$
