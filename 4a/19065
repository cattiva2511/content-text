P>
	Сам друмник свойта светла песен лее,
	Но млъква и потъва сред борака;
	А исках дълго да го слушам в мрака
	И се теша: не може все да пее.

	Замлъкна той, но от скалите вее
	Ехтене като тъмен хор и всяка
	Мелодия възкръсва в гъсталака.
	И стихва — само изворът се смее.

	Замлъкна друмникът и — край. Това е!
	Е, сбогом! Но защо изпитвам мъка,
	Че песента бе кратка пред разлъка?

	Ах, повече от гроба ще ме смае,
	Ако след време хора я запеят
	Тук-там — дордето всички занемеят.

@@	1831
P$
