P>
	Често към края на селото, дето прогнила ограда
		Простите гробове заобикаля, бродя самотен.
	Виж как е хлътнала тази могила; старците тук
		Вече не помнят чия е, не знаят, че тя е светиня.
	Липсва й всяка украса, дори обяснителен знак;
		Жалко дръвче над нея простира закрилящи длани.
	Шипко! Единствено тебе откривам вместо цветя;
		Ах, засрами ги, за чудо цъфни като прелестна роза!
	Своето хилядолистно сърце разтвори! Запламти
		С дивия мирис, който извличаш от глъбините!
	Тук е погребана майката на безсмъртен поет;
		Всички чада на Германия паметник днес му издигат.

@@	1835
P$
