P>
	Не зная какво означава,
	Но мъчи ме смътна тъга;
	Легенда прастара не дава
	Покой на ума ми сега.

	В прохлада денят си отива,
	А Рейн в полумрака мълчи;
	Планинският връх се облива
	В сетните ярки лъчи.

	Там чудно красиво момиче
	Върху канарата седи,
	Ликът й е в злато обкичен
	И златни коси тя реди.

	Разресва ги с гребена златен
	И песен запява в нощта;
	Звукът й е сладък и властен,
	Най-дивният на света.

	Лодкаря, замаян от грижа,
	Изпълва тя с дива печал;
	Скалите подводни не вижда,
	А гледа върха онемял.

	И вярвам, вълните поглъщат
	Каика с лодкаря накрай;
	Това с песента си могъща
	Е сторила Лорелай.

@@	1823
P$
