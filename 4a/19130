P>
	Гнетящожълти облаци струят над хълма
	И бури зли — вестителки на есента
	Но и на ранна пролет… Хладната стена
	Обграждаше ли Гръмовержеца — единствен
	Сред всички хиляди от дим и прах край него?
	Тук хвърли той към равната крайморска шир
	И мъртвия й град светкавица последна
	И от дълбока нощ премина в най-дълбока.

	Търчи тълпата долу с бяс · не я плашете!
	Какво медуза · или бурен ще рани!
	Да поцари благочестива тишина
	А звярът омърсил го с глупави възхвали
	И угоен сред изпарения на гнилост
	Която него също задуши · да свърши!
	Тогава ти ще заблестиш пред времената
	Подобно други вождове с корони в кръв.

	Спасителю! Самият ти си най-злочест —
	Обременен с мощта на толкова съдби
	Съзря ли ласкава страната на копнежа?
	Нима създаде богове за да ги сринеш
	Не знаещ отдих и отрада от градеж?
	Най-свидното в самия себе си погуби
	Та с устрем нов след него да трепериш
	И да крещиш от болката на самотата.

	Но умоляващият закъсня да каже:
	Там вече няма път през ледени скали
	Посред гнезда на страшни птици — днес е нужно:
	Да си обаян в кръг сграден от любовта ..
	Така когато строгият измъчен глас
	Накрая като химн отекне в синя нощ
	И светлоструй — ще жали: трябваше да пее
	А не да проговаря новата душа!

@@	1907
P$
