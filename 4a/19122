P>
	Не искам да слушам мелодии стари,
	Спомени те ми навяват;
	Тъжни, красиви, искри от пожари,
	Сребристо море, звънтящи поляни,
	Отдих и сън върху зъбери вечни,
	Над нас небесата остават
	Смълчани,
	Преливащо щастие, сълзи сърдечни.

	Твойте целувки бяха за мен
	Сладки, но стават по-сладки сега.
	Твоите мисли, надежди, тъга,
	Всичко, годините взели ни в плен —
	Възторга на всяка пропусната нощ,
	Копнежа на неутоления блян,
	Младата кръв с божествена мощ,
	Живота, от обич пиян —
	Облъхва ме с жар,
	Облива ме пак,
	Тъй както планински върхар
	Заискрява от лунната си белота —
	С далечния слънчев зрак,
	Подсладен от нощта.

@@	1907
P$
