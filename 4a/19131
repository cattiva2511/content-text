P>
#	III

	Пристигнах у дома: потопът многоцветен
	Не бе ме срещал тъй .. полето бе в кипеж
	В горичката ми се таяха спящи сили ·
	Видях реки рътлини долини` в прехлас
	И братя вас · на Слънцето чадата бъдни:
	В несмелия ви взор струи една мечта
	Копнежът ви ще стане нявга живо тяло …
	Животът ми гнетящ се скланя към съня
	Ала обетът на Небето лек въздава
	На вярващия .. в Царството не влиза той:
	Но аз ще стана пръст · могила на герои
	За святите потомци сбъднат идеал:

	С ТЯХ ИДЕ НОВАТА ВЪЛНА · ЛЮБОВЕН ПОРИВ
	РОДИ СВЕТА · И ТЯХ ЛЮБОВ ЩЕ ПРЕРОДИ.
	Изрекох словото · кръгът е обрисуван ..
	Преди да падне мракът ще ме отнесе
	Видение върховно: скоро с леки стъпки
	Ще прекоси полята в блясъка си Бог.

@@	1914
P$
