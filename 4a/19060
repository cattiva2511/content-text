P>
	Седях на сивия морски бряг
	Потънал в мисли и сам.
	В заревото слънцето хвърляше
	По водата огненочервени бразди,
	А белите, далечни вълни,
	Подгонени от прилива,
	Се пенеха и шумяха все по-наблизо
	С някакъв странен звук, шепот и свирене,
	Смях и роптание, плач и фучене,
	Между тях гальовно приспивно пеене —
	Сякаш дочувах потънали легенди,
	Прастари, чудни сказания,
	Които нявга, като момче,
	Слушах от съседски деца,
	Когато в летните вечери,
	На каменния праг пред вратата,
	Се гушехме и тихо разказвахме,
	С малки, будни сърца
	И любопитни, умни очи;
	Догдето големите момичета
	Седяха отсреща на прозореца
	До ухаещи саксии с цветя,
	С лица като рози,
	Усмихнати, озарени от месеца.

@@	1825
P$
