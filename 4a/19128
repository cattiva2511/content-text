P>
	През мартенските дни посяхме семената
	Когато пак сърцата ни димяха в кръв
	За мъртвата година с болка непозната
	За битката на лед и слънце с дива стръв.

	Желаехме да им дадем опора силна
	За тях издирихме поток кристалночист ·
	Та леко да растат сред светлина обилна
	Да руменят под поглед нежен и лъчист ·

	С душевна радост ги поливахме грижливо ·
	Към облаците гледахме с напрегнат страх
	И заедно надявахме се търпеливо
	Да избуи листо да тръгне филиз плах.

	Набрахме ги на път край лозова градина
	Покрай съседски плет от месеца огрян ·
	Без дъх от блясъка на нощната пъртина
	Държахме ги щастливи в детската си длан.

@@	1897
P$
