P>
	Като извор потаен
	Шепне кръвта ми
	Вечно за теб, вечно за мен.

	Под тази пияна луна
	Моите голи, ламтящи мечти,
	Деца-сомнамбули,
	Тихо танцуват над мрачни трънаци.

	О, твоите устни са слънчеви…
	Тази уханна омая на твоите устни…
	От сини съцветия в сребърен кръг
	Ти се усмихваш… ти, ти.

	И лъкатуши извечният ромон
	По моята кожа,
	Над раменете, нататък…
	Цяла съм слух…

	Като извор потаен
	Шепне кръвта ми.

@@	1905
P$
