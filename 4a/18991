P>
	Залязвай, прелестно Слънце, тъй малко светът
		Те почиташе, тебе, светеца, никой не знаеше,
			Понеже без мъка и тихо
				Възлизаше над угнетените.

	За мене залязваш и се възраждаш приятелски, о, светлина!
		Добре разпознават очите ми тебе, прекрасната!
			Понеже и аз се научих божествено кротко да тача,
				Че Диотима душата ми в миг изцели.

	Вестителко на небесата! как в тебе се вслушвах!
		За теб, Диотима! Любов! как от тебе
			Към златния ден, блестящи и предани,
				Вдигнах аз тези очи. И ето, по-живо

	Заплискаха извори, а цветовете на тази
		Тъмна земя с любов ме облъхнаха,
			И с мила усмивка над сребърни облаци
				За благослов се надвеси над мене ефирът.

@@	1800
P$
