P>
	Сънят, сънят ни е докрай погинал,
	На трона е окото Божие, клепачът му е було от червена свила.
	Преследванията на мандарините не ни тревожат вече.
	Магаре и теленце си живеят при нозете ни в леглото
	И весело бърборят като да е Коледа във Витлеем.

	Граф фон Агац язди ленения си чаршаф: о, Греко!
	Розово крило на ангел е провиснало от облак.
	Със зеления си петльов гребен ти играеш в кабарета.
	Детският ти лоб е незлобив към мене.
	Ти си кърпичка от пурпур.

	Ореол от млади лъвове се вие над чело`то ти.
	Устните ти гребни колела са на живота.
	Духовете от Messe Rouge* се хранят от дланта ти.
	[* Червена меса (фр.) — католическа литургия на Светия дух — Б.пр.]
	Бубу от Монпарнас, Исус от Назарет
	Са смаяни от купищата знамена на твоето усърдие.

@@	1916
P$
