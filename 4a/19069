P>
	Глупец бе ти, но в този час
	Спогодба ти предлагам аз!
	Тиранът стар държи човека
	В набожен страх от памтивека.
	Но моят враг не ме възпира
	За лов да бродя из всемира —
	Стани ми спътник в този лов
	И аз, кълна се, съм готов
	Загадката да ти разкрия
	На междузвездната стихия!
	А с чест и слава, власт и злато
	Ще те отрупам пребогато!
	Душата ти — без туй е ясно —
	Ще влезе в сметката негласно.
	Та нека с кръв и серен дим
	С теб малък договор скрепим:
	Туй петльово перо вземи —
	В гората двама сме сами…
P$
