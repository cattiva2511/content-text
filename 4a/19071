P>
	Студ, есенна вечер, вятър мете,
	Край гроба на майката плаче дете.
	Роднини, приятели тълпят се там,
	А попът говори усърдно и с плам
	Как мъртвата майка набожна била,
	Как вършела само добри дела,
	Детето си носела все на ръце,
	Но грижите пръснали туй сърце.
	Не чувства дори, че в подобен час
	Е грозно да хвали мъртвеца пред нас;
	Прилежният поп не съзнава въобще,
	Че къса сърцето на едно дете.
	Дъжд плисва, усилва се, руква порой,
	Над гроба сякаш заплаква и той,
	Но туй не смущава надгробната реч,
	А никой дори не поглежда далеч.
	Не чува покойната проповедта,
	Не чува как шиба дъждът в калта,
	Ни воя на вятъра в сивия мрак,
	Ни стона на своето дете сирак.
	А мисли добро неуморният поп —
	Залъгва народа край пресния гроб:
	— Самият той тленна прах сред прахта —
	Че никак не вярва във тленността.

@@	1843
P$
