P>
	Цял залив новото пристанище запълва
	Изсмуква щастието на брега · луна
	От бляскави и груби зидове на сгради ·
	Навред безкрайни улици · с еднаква алчност
	Тълпата мами денем и беснее нощем.
	И само жалък присмех стига родовия град
	На хълма горе с черни каменни стени
	Стаил се обеднял · от времето забравен.

	Но крепостта живее и бленува
	Как кулата й бди с непреходни слънца ·
	Покоя брани на свещените икони
	А по тревясалите улички пристъпят
	Безмълвни босоноги люде в дрипи.
	Не сеща скръб · съзнава ще настане ден:
	От пищните дворци тогаз ще се проточи
	Нагоре към върха процесия с молитви:

	›Коси ни пустота и в мъка ще загинем
	Без помощта ви — че сме болни от излишък.
	Дарете ни дъха пречист на висината
	И бистрия си излак ще подирим отдих
	В обор и двор и в дупката на всяка порта.
	Съкровища нечути ще дадем — брилянти
	От стоката на кораби по-скъпи · гривни
	И пръстени на стойност цели континенти!‹

	Но идва отговорът строг: ›Тук няма сделки.
	Ценените от вас богатства са боклук.
	Седмина само някога дошли спасихме
	И нашите деца ги срещнаха с усмивка.
	Вас всички чака смърт. А броят ви е гавра.
	Вървете си с фалшивия разкош противен
	На рожбите ни! Вижте как с нозете голи
	Ще го запратят през скалите вдън морето.‹

@@	1907
P$
