P>
	Дойде Пролетта и разбуди Земята,
		Полята потънаха в цвят.
	Отново за песни настроих душата,
		Усещам се бодър и млад.

	Как слънце огрява зелените ниви,
		Листата потрепват в лъха!
	Защо са ми станали къдрите сиви?
		Това е комай от праха.

	Гнездото строи си и песен запява
		Красивата птичка и тя.
	Щом прах не ме багри, какво е тогава?
		Нали като птичка летя?

	Дойде Пролетта и разбуди Земята,
		Полята потънаха в цвят.
	Отново за песни настроих душата,
		Усещам се бодър и млад.

@@	1822
P$
