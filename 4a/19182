P>
	През тези нощи зъзне мойта кръв за твойта плът, любима.
	О, жаждата ми е като тъмнееща вода, заприщена от шлюзи,
	Натрупана сред обедната тишина, сковано дебнеща,
	Ламтяща да изригне. Лятна буря,
	Която трудно сдържа заредените в засада облаци. Кога ще дойдеш, мълния,
	Та бурята да разразиш, тежаща от наслада, мост,
	Далеч от язовете да разтвориш тръпнещи бедра?
	Желая да те донеса при себе си в леглото като снопче млади детелини
	От рохкава земя. Ще бъда градинарят, който
	Най-нежно ще те засади в лехата. Облак, който
	Ще те полива, въздух, който ще те обкръжава.
	В пръстта ти искам да заровя полудялата си жар и,
	С копнеж разцъфнал, над плътта ти да възкръсна.

@@	1914
P$
