P>
	От тъкан като тази на мечтите
	Сме сътворени; будни, те не спят
	Като деца, стаени под върбите,

	В чиито клони златния си път
	Поема бавно месецът сред мрака.
	… Така и нашите мечти растат,

	И в миг като дете се смее всяка —
	Могъщи не по-малко в своя ход
	От месеца, разбуден сред клонака.

	За тях душата, е разтворен свод,
	Като видения посред нощта
	Те имат в нас нетленен свой живот.

	В единство са — човек, предмет, мечта.

@@	1894
P$
