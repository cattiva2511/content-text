P>
	Над градската улица тежко се спуща вечерният здрач,
	Над сивите циглени покриви, стройните кули,
	Над прах, мръсотия, наслади, страдания, градски лъжи —
	Спуща се с царствена неумолимост.

	Подобно на скални отломки тъмнеят грамадите-облаци,
	Надвиснали, каменни… Бавно се носи във въздуха
	Безумно упорство, узрява внезапният бунт —
	Далече на запад издъхва денят.

	През есенноцветните кестени стене среднощната буря,
	Сякаш във миг светове се разбуждат за бдение
	И за последна, решителна кървава битка.

	Упорство в сърцата и диви мечти за борба, за неволя и бурна победа.
	Аз се притискам в желязната клетка на своя балкон и съзирам
	Как хиляди пламъци блясват и как заискряват червени бради,
	Виждам ранения колос отново да сграбчва горяща хоругва.

	Отново отеква старинният, див героичен напев
	В трептящи акорди —
	Срива се
	Тътне
	Глухо —
	Далеч…

	По тъмната улица дрънкат файтони. И музика. Пеят бойци-запасняци.
	Внезапно и аз се възнасям —
	Над кули и покриви тропа нощта.

@@	1902
P$
