P>
	Ти също мечтал си за нещо по-висше, ала любовта
		Съкрушава ни всички, скръбта по-могъщо ни смазва,
			Ненапразно се връща обратно
				Нашият път, откъдето е тръгнал.

	Нагоре или надолу! Нима не повява в святата нощ,
		Където безмълвно Природата готви ни идните дни,
			Не повява ли, както и в хладния Оркус,
				Любящо дихание?

	Това проумях. Ала вие, Небесни, Всесъхраняващи,
		Само да знаех, нивга подобно на смъртните майстори
			Не ме поведохте
				С обич по равния път.

	Трябва всичко човек да опита, казват Небесните,
		Та утолил своя глад, да се научи за всичко да благодари,
			И да разбере свободата
				Да поеме накъдето желае.

@@	1800
P$
