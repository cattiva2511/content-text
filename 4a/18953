P>
	Макар без поздрав и писмо от мен,
	Съмнения не бива да таиш
	В сърцето, че синовната любов,
	Която ти дължа, от мойта гръд
	Е отлетяла. Както канара,
	Закотвена навеки сред река,
	Не се поклаща, нищо че вълни,
	Ту бурни, ту спокойни там шумят
	И от очите ни я скриват, тъй
	Не се поклаща любовта към теб
	В гръдта ми, но житейският поток
	Ту бурно я връхлита с дива скръб,
	Ту с радост кротко я залива в миг
	И пречи й да извиси глава,
	Да заблести сред слънчеви лъчи,
	Та с всеки поглед да разбираш ти
	Как нежно те почита твоят син.

@@	1767
P$
