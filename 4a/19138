P>
	Тя ли беше великият ангел,
	Които крачеше редом с мен?

	Или е погребана майка ми
	Под небето от дим —
	След смъртта й то вече не ще разсинее.

	Да можеха ярко да блеснат очите ми,
	Та светлина да й пратя.

	Да не бе отлетяла от лика ми усмивката,
	Окачила я бих на гроба й.

	Ала зная една звезда,
	Където цари вечен ден —
	Нея над пръстта й ще пратя.

	Сега ще съм вечно сама
	Като великия ангел,
	Който крачеше редом с мен.

@@	1911
P$
