P>
	Едно лято само, Всевластни, ми дайте,
		Една още есен, да узрее песента ми,
			Та после с охота сърцето ми, сито
				От сладките звуци, в мен да умре!

	Душата, която в живота божествено право
		Не вкуси, не ще да намери покой и в Оркуса;
			Но ако с най-святото нещо, което
				Сърцето ми сгрява, Поезията, нявга успея,

	Тогава добре си дошла, тишина на подземния свят!
		Ще съм доволен, макар и звукът от моята лира
			Да не ме съпроводи там долу; като боговете
				Един път живях, и друго не искам.

@@	1798
P$
