P>
	Ниско пълзи изнурено бледото слънце,
	Есенно-златистожълти са цветовете на шумата, жали
	Полето наоколо, вече оголено, бавно мъглите се стелят
	Над сухи стърнища.

	Виж, есента приближава и скоро след нея
	Ще допълзи и коварната зима, ще смръзне животът;
	Да, остарява годината, тъй остарял се усещам и аз
	Самият!

	Мила, с боязън ме гледаш, недей да се плашиш;
	Виж, косите са бели, очите
	Отслабнали; макар и сърцето горещо да бие в гърдите,
	Аз зъзна!

	Наближи ли ме демонът, нека го гледам право в очите:
	Наистина, страх не ми вдъхва, да дойде,
	Не ще да ме грабне безпаметен, искам
	Да го разгледам и опозная.

	Нека горчилката, тази последна, за миг да изпия,
	А не да се влача, отдавна мъртвец и забравен,
	След като, пълен със сили, нявга върху земята
	Следи съм оставил.

	Ах, кръв избликва от скъпото мое сърце:
	Имай смелост, силна бъди; ще зарасне дълбоката рана,
	Пречистен и свиден ще скъташ лика ми в сърцето си,
	Нетленен навеки.

@@	1837
P$
