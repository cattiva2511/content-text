P>
	В дола цъфтеше нежен цвят,
	Умислен, свит и непознат —
	Омайна теменужка,
	Овчарка млада с весел вик
	И лека стъпка припна в миг
	Натам, натам,
	Запяла с ясен глас.

	„Ах — мисли цветето, — да бях
	Най-гиздавото стръкче, ах,
	Та милата ми дружка
	Да спре и да ме приюти
	С любов до своите гърди!
	Уви, уви,
	Поне за четвърт час!“

	Ах, ах! Момичето едвам
	Съзря цвета и стъпка там
	Горката теменужка.
	Тя клюмна, но в захлас подзе:
	„Умирам в нейните нозе,
	От нея, ах,
	От нея гина аз!“

@@	1773
P$
