P>
	Ако безчестно загина, ако душата ми
	Не отмъсти на безсрамните, ако надвит
	От враговете на гения, вече съм паднал
	В страхливия гроб,

	Забрави` ме тогава, о, само от гибел спаси
	Моето име и ти, отзивчиво сърце! Нищо друго,
	Тогава поруменявай и ти, която
	Бе мила към мене, но не и по-рано.

	Ала не го ли предчувствам? Трижди проклет ще си,
	Ангел-хранител! Далеко от тебе навярно
	Всичките демони на Смъртта ще засвирят раздиращо
	Върху струните на моето сърце.

	О, побелейте тогава, къдрици на смелата
	Младост! И по-добре днес, отколкото утре.

	… тука, където на този уединен
	Кръстопът горестта,
	Смъртоносната, ме покоси.

@@	1798
P$
