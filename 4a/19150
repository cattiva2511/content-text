P>
	Знаеш ли какво сънувах?
	С тебе се разделяхме
	за цял живот.
	Ръцете ти
	ме сграбчиха,
	устата ти пламтяха
	и трепереха…
	Пламтяха и трепереха с пророчество
	за една Едничка Нощ,
	едничка хаотична нощ…
	Някъде…
	Някога…
	Може би дори
	не на нашата Земя…
	Може би на някоя звезда,
	където в съкровена свобода
	невинността все още взима и раздава,
	каквото пожелае.

	И те притиснах
	до себе си по-силно,
	и те целунах по-чистосърдечно.
	Но накрая
	ти отпусна бавно
	свидната прегръдка,
	косата вдигна си отзад
	на стегнат кок.
	Загърнах раменете ти
	с палтото.
	Вратата хлопна.
	И долу сред снега
	потегли тъничка следа,
	девичи стъпки
	отминаха
	далеч, далеч
	в лунноозарената,
	самотна нощ.

@@	1894
P$
