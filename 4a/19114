P>
M>	center
	От колко време
	вече
	не съм … поглеждал … към луната!
	В моята
	задушна стая,
	приведен между книги,
	дни,
	седмици, месеци
	дълги,
	седях … и пишех!
	Неща, които някога болезнено са ме ранявали, неща,
	които някога
	възторжено са ме вълнували,
	неща отпреди хиляди години, и неща, които никога не са били,
	неща,
	неща, неща,
	неща!

	. . . . . . . . . . . .

	Как … чуждо ми е всичко днес! … И как
	далечно!

	Сега е … есен! Есен … е и в мене!
	Есен!
	Мина… времето, когато още хранех ликуващи надежди! … Мина
	времето, когато още знаех
	какво е
	радост!

	. . . . . . . . . . . .

	Само
	едно ми е останало! Едно!
	Задушната,
	оскъдна,
	тясна и самотна
	стая,
	столът, масата
	и жълтата окръжност
	на лампата, … и тези мъртвобледи книги,
	един
	безреден куп … хартия
	и
	„неща“ … „неща“ … „неща“
	„неща!“
M$
@@	1899
P$
