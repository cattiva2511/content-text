P>
	Вървя по пътя, който всеки ден
	Минавам сам, от мисли угнетен.
	Край мен безлюдното поле мълчи
	И само вятър в храстите фучи.

	Простира се навред безбрежна степ —
	Сърцето ми жадува само теб.
	И дойдеш ли с протегнати ръце,
	Ще ти се поклоня: обичам те.

	При твой едничък поглед приветлив
	Ще знам, че жребият ми е щастлив.
	Но срещнеш ли ме с каменно лице,
	Момиче, ще река: обичам те.

	А поздравиш ли ме със слънчев смях,
	Ще се разпръсне моят нощен страх,
	Ще сграбча с трепет свидното сърце
	И тихо ще шептя: обичам те.

@@	1889
P$
