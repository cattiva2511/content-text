P>
	Розата, която тази сутрин на раздяла
	За мен откъсна от градината
	И я затъкна на ревера ми,
	Та в шумотевицата на деня
	Да ми напомня все за теб,
	Намери странно приложение:

	Случайността ме прати
	Пред ковчега на окъсано момче.
	И тъй като ковчегът нямаше украса,
	Положих свежата ти роза
	Върху повехналата длан на просячето.

	Дали за двамата, за него и за розата,
	Ще разцъфти повторно нов живот?
	Навярно ангелите вече го очакват,
	За да го вземат в своите прегръдки,
	Понеже отлетя оттука с роза,
	Която твоята любов за мен откъсна.

	Край!

@@	1903
P$
