P>
	Приморски южен град,
	Пристанище с воня на гнила риба,
	В което вече кораби не спират.
	Посред пазарския площад стърчи
	Сив паметник на смахнат компонист —
	Цигулката си стиска като скиптър.
	Кой още името му помни тук?
	Навред в кошове пъплят морски твари,
	А хитрост с алчност шумно се препират.
	И песента му, някога тъй страстна,
	Сега лети над просяци, бакали,
	Нечута — ах, трагично сладка!
	А нощем покрай него се тълпят:
	На чайки крясъци и ек на бури,
	Високите звезди, луна, море —
	Сред тях от раковините тръби
	Напевът на върховната повеля.

@@	1907
P$
