P>
	С безбройни образи ни запленява
	Загадъчната власт на песента —
	Ту шества като вечен мир* в света,
	[* „Към вечния мир“ (1795) — съчинение на Имануел Кант (1724–1804), в което философът търси отговор на въпроса как може да се сложи завинаги край на войната — Б.пр.]
	Ту като млада кръв ни съживява.

	В очите ни пламти и засиява —
	Дари ни с усета за красота
	И пияни` дъха с благодатта,
	Която здрави, и сломени сгрява.

	Аз от гръдта й пих живот, догдето
	Чрез нея прояви се всичко в мен
	И радостно повдигнах си лицето.

	Тъй дълго спал бе моят дух смутен;
	Тя като ангел слезе от небето —
	В прегръдките й литнах просветлен.

@@	1800
P$
