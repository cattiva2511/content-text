P>
	Кой ще чуе? На кого да кажа?
	А да плача, ще ли ме пожалят?
	Устната, която толкоз радост
	Вкусваше и даваше в замяна,
	Се разцепи и боли ужасно.
	Раната кърви, но не защото
	Милата ми в пламенна целувка
	Сладко зъб е впила, та по-силно
	На любимия да се порадва:
	Нежната ми устна се разцепи,
	Ах, понеже в дни на мраз и хали
	Ветрове враждебни ме връхлитат.

	Нека сок от скъпо грозде, смесен
	С пчелен мед край моето огнище,
	В миг ме изцели: но, ах, едва ли,
	Ако любовта в сместа не влее
	Капка от балсама си чудесен!

@@	1776
P$
