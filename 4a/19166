P>
	Откриха градинарите лехите
	И просяци запъплиха отвред,
	С превръзки на очите и с бастуни —
	Ала и с арфи, с новите цветя,
	С ухания на пролетни цветя.

	Прозираха безлистните дървета:
	Откриваха реката и пазара,
	Край езерата тичаха деца.
	Той бавно крачеше посред полята,
	Властта им сещаше и проумя —
	Че носи сам съдбата на света.

	Към чуждите деца се приближи,
	Готов да се дари за нов живот
	В служение пред неизвестен праг.
	И вече не издигаше над всичко
	Богатството на своето сърце,
	Изминатия път и спомена
	За нежно слети длани и души.

	Уханните цветя мълвяха само
	За нова красота — и въздух нов
	Поемаше смирен, но без копнеж:
	С едничка вече радост, че ще служи.

@@	1896
P$
