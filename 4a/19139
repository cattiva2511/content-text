P>
	Сърцето ми — тягостно време,
	Което безшумно изтича.

	Майка ми имаше златни криле,
	Които света не откриха.

	Слушайте, дири ме майка ми,
	Ясни са нейните пръсти, нозете й — странстващи блянове.

	Сладостни бури със синкави повеи
	Ще топлят моите сънища

	Винаги в нощите,
	Чиито дни ще ми носят на моята майка короната.

	А от луната ще пия безмълвното вино,
	Когато нощта ще пристига самотна.

	Моите песни донесоха тук синевата на лятото
	И се завърнаха мрачни в дома си.

	— Подиграхте се с моите устни,
	А разговаряте с тях. —

	Все пак посегнах към вашите длани,
	Че е дете любовта ми, жадуваше да поиграе.

	И аз заприличах на вас,
	Понеже копнеех за хората.

	Така обеднях
	От вашето просяшко благодеяние.

	И морето сега ще оплаква
	Сам Бог.

	Аз съм за вас йероглифът,
	Който стои зад творението.

	А пък очите ми
	Венец са на времето;

	Техният зрак ще целува предела на Бог.

@@	1911
P$
