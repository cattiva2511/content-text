P>
	Каквото в тези редове е зряло,
	Каквото ведро е, или пък вяло,
	Не бива и дете да натъжава,
	Че само простотата е посяло,
	Унинието с порив е отвяло
	И на гръдта копнежа насърчава.
	След жътвата полето е заспало
	И сиромахът със сърце замряло
	Намира клас сред угарта кафява —
	Едно небе, за него онемяло,
	Едно небе, чрез него оживяло,
	Едно небе, което пожелава.
	И щом, самотен, с чувство отмаляло,
	Среднощ, с лице, в молитва затрептяло,
	Зърното смила, но петел пропява,
	Това, което, любовта познало,
	Скръбта извън света е разпиляло,
	Там на разпятието различава:
	„Звезда и цвете, дух и мимолетност,
	Любов и скръб, и миг и Вечност!“

@@	1834
P$
