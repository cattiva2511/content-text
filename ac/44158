P>
	През целия съзнателен живот
	един от друг отделно сме живели,
	но здрави трайни връзки са крепели
	в нас чувствата за близост и за род.

	И от далеч ти бе, мой братко скъп,
	в момент на нужда ангелът — спасител,
	по-щедър от най-щедрия родител,
	опора, пример, стълб, солиден гръб…

	По пътя към успеха до върха,
	о, колко много пъти ми помогна,
	безбройни трудности да превъзмогна!

	И за постигнатото до сега
	заслугата не беше само моя —
	най-малко е наполовина твоя!
@@	Сидни, Австралия — 2015 г.
P$
