	[* The Bachelorette — телевизионно шоу. Младежът, които не получи роза, трябва да го напусне.]
P>
	В гонитба за любов той се яви
	пред телевизионната принцеса;
	и още от начало я хареса,
	и се влюби във нея до уши.

	Течеше шоуто и… любовта!
	Един след друг без роза тя изпрати
	във къщи болшинството кандидати,
	но него, с още двама, задържа.

	Събрал кураж, от обич завладян,
	той й показа с романтичен жест,
	„I love you!“, вписал върху свойта длан…

	Тя, чудното създание — бижу,
	прочете хладно пламенната вест,
	и нещо рече, но не бе „Me, too“*.
	[* Me, too — Аз също (те обичам) (англ.)]
P$
