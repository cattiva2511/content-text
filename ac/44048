P>
	Поезията е край нас навред,
	върви ръка в ръка със красотата,
	за всички е достъпна и позната,
	ще я откриеш, без да си поет.

	Пчеличката, разцъфналия цвет,
	лъчът, донесъл слънчева позлата,
	политналата чайка над водата… —
	от всички тях звучи красив сонет.

	Ослушай се! Ще чуеш възхитен,
	тих рецитал на ангели незрими,
	ще те омаят с благозвучни рими

	и грижите от твоя трудов ден
	ще се разсеят скоро в маранята
	на тайнствения свят на красотата.
@@	Сидни, Австралия — 2015 г.
P$
