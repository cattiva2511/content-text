P>
	Стареем ний, година след година.
	Оплакваме се и сме недоволни,
	че младостта ни безвъзвратно мина
	и че сме погрозняли, и сме болни.

	Но прави ли сме? Помислете само,
	макар че старостта не е красива,
	макар че често е тегло голямо,
	тя няма по-добра алтернатива.

	Съдбата като щедър дар я дава
	и не на всички хора — на избрани;
	онез, които рано грабва раят,

	от тази привилегия лишава
	и те не стигат старини мечтани.
	Не ний, те имат право да роптаят.
@@	Сидни, Австралия — 2015 г.
P$
