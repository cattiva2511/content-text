P>
	С младежки плам съм влюбен в океана!
	Харесва ми как стене и реве
	и как лети водата разлюляна
	към пясъчни и скални брегове.

	Краката ми облива бяла пяна,
	в игра с вълните аз съм пак дете
	и ако нявга болен, стар престана,
	да идвам тук, духът ми ще умре.

	От океана черпя волност, сила,
	докосвам се чрез него с вечността,
	която вечен го е сътворила
	в далечните прастари времена.

	Прахта ми в океана разпръснете,
	чрез него да се слея с вековете!
@@	Сидни, Австралия — 2015 г.
P$
