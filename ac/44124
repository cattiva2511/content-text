P>
	Пленен от красотата на жената,
	я обожавам и боготворя
	и много по-ценя пред голотата
	загадъчните форми на плътта.

	Едно полуоткрито кръгло рамо,
	гърда под блузка, трепваща едва,
	възбуждат любопитство по-голямо,
	отколкото разголен чифт бедра.
	
	Природата така ни е създала,
	с желания и животинска страст,
	рода да продължаваме безкрай,

	но също чувства, разум ни е дала,
	та звяра да надвиваме у нас
	и секса да превръщаме във… рай!
@@	Сидни, Австралия — 2015 г.
P$
