P>
	Аз древногръцка мъдрост нося в мен:
	„Всичко тече и всичко се развива“.*
	[* Панта рей, панта киней — всичко тече, всичко се развива.]
	Каква велика мисъл! И правдива —
	звучи съвременно до днешен ден.

	И както пясъка нагорещен
	в пустинна нощ под нулата изстива,
	така подобна мрачна перспектива
	грози сърцето ти в любовен плен.

	Не чакай да е вечна любовта!
	Търпи метаморфози също тя,
	както водата без следа изтича…

	И като станеш старец беловлас
	ще те напуснат всички, без оназ,
	която безрезервно те обича!
@@	Сидни, Австралия — 2015 г.
P$
