P>
	На Куджи Бийч тя всеки ден седи.
	Край нея като мине някой, проси.
	Краката й, целогодишно боси,
	не се помръдват с часове и с дни.

	Навярно безработна — on a dole* —
	[* On a dole — он ъ доул = помощ за безработица]
	държавата я храни и облича.
	По вид на наркоманка ми прилича
	и май че прекалява с алкохол.

	И мисля: както упоена дреме,
	с порядъчно наднормено тегло,
	от диабет* е болна — сто на сто!
	[* 40% от аборигените страдат от захарна болест, най-високата честота в света.]

	Тя, жертва на модерното ни време,
	в живота с лоши и с добри страни
	не е могла да се приспособи.
@@	Сидни, Австралия — 2015 г.
P$
