P>
	Каква спокойна сутрин — ясна, чиста!
	Към хоризонта отлетя дъждът.
	По свежите листя като мъниста
	кристални капчици вода блестят.

	И в паяжина, сложно изтъкана,
	две гранки свързала в градински кът,
	мушичка пърха, хваната в капана,
	крилцата й безпомощно трептят.

	Към нея тихо паяк пропълзява,
	обхваща я с крака като в клещи
	и влива смъртоносната отрова!…

	Природата е майка величава —
	добра и милостива към едни,
	към други е жестока и сурова.
@@	Сидни, Австралия — 2015 г.
P$
