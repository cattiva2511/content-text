P>
	Тържествен повод тук ни е събрал
	под звуците на пеещи стакани,
	лицата ни не са в сълзи обляни
	и не туптят сърцата ни с печал.

	Защото в този юбилеен ден
	празнуваме и ние с вас наравно
	един живот, преминал бурно, славно —
	с дела достойни увековечен.

	Вий бяхте наш учител, вожд любим,
	преминахме по път трънлив, не лесен,
	но бе съвместната ни дейност песен…
	За всичко днес с поклон благодарим.

	И нека няма речи за раздяла,
	а думи за прослава и възхвала!
P$
