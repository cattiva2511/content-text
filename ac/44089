P>
	Събрахме на седянка гости в къщи.
	Пристигнаха колеги и другари
	с рояк дечица — ангелчета същи,
	и бързо седнаха, кой гдето свари.

	Разтвори всеки своя i-pad в скута
	и според лични интереси, цели,
	във интернета като се залута,
	ни дума цяла вечер не обели.

	Децата и от нас по-настървени,
	потънаха в компютърна омая…
	И ни ги чухме, нито ги видяхме.

	Така, „духовно“ по-обогатени,
	с целувки се разделихме накрая.
	„До следващия път!“ — си пожелахме.
@@	Сидни, Австралия — 2015 г.
P$
