P>
	На евкалиптов клон лежи коала
	в една и съща поза с часове.
	Не се помръдва, сякаш е умряла —
	гладът ще я събуди да яде.

	И после пак, на леност се отдала,
	в блажена дрямка ще се унесе.
	Но както тъй дълбоко е заспала,
	тъй можеш да я подържиш в ръце.*
	[* Коалата е туристическа атракция. В повечето зоопаркове туристите могат да вземат коала в скута си и да се снимат с нея.]

	Наглед е някак тъпа, глуповата,
	с носленце чипо, с взор озадачен,
	с уши, несъразмерни със главата…
	Но гушнеш ли я, тя те грабва в плен

	и волята ти се топи, безсилна
	пред нейната душа любвеобилна!
@@	Сидни, Австралия — 2015 г.
P$
