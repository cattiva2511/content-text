P>
	Да противопоставяме един
	на друг народ, е грешка колосална;
	но грешно е и кървав властелин
	да обявим за личност гениална,

	защото в бой победа удържал
	за сметка на човешка кръв пролята,
	за нечий интерес и идеал
	и всичко в името на „свободата.“

	Ний, хората сме вред едни и същи,
	без разлика на раса, класа, вяра…
	Мирът по равно ни принадлежи.

	Престъпни вождове — мъже могъщи
	ни тласкат, мимо воля, в надпревара
	за власт, в братоубийствени войни.
@@	Сидни, Австралия — 2015 г.
P$
