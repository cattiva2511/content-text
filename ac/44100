P>
	Не може да се върнем пак назад,
	където нявга сме били щастливи.
	Сменил се е любимият ни свят,
	малцина близки са все още живи.

	И ний по нашия житейски път
	сме извървели над стотици мили
	и както всичко живо с тленна плът,
	от труд и грижи сме се променили.

	А аз се върнах, мамен от дълга,
	след две десетилетия от странство,
	за да прозря, че свидните места
	не съществуват в земното пространство.

	Тях времето ги ражда и създава
	и с него са потънали в забрава!!!
P$
