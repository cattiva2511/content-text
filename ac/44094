P>
	Във този град, на края на света,
	отдавна модата не съществува
	и мнозинството, смея да твърдя,
	на нейните прищевки не робува.

	На опера, театър и балет
	ще видиш хора с всякакви премени
	и няма моден стил общоприет
	за духовете им разкрепостени.

	Удобство преди всичко… Свобода!
	Тук самочувствието не зависи
	от тоалетите — не са престиж!

	Духовни ценности, не суета,
	владеят умовете им и ти си
	принуден с тях да се съобразиш.
@@	Сидни, Австралия — 2015 г.
P$
