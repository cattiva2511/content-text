P>
	Те идват на балкона всеки ден —
	красиви пъстроцветни папагали
	и чакат търпеливо, изгладяли,
	в уречения час храна от мен.

	Ще кацнат върху моята ръка
	и доверчиво ще кълват от нея,
	а аз разнежен ще благоговея
	пред тяхната природна красота.

	Голяма рядкост, лукс е в този град
	с почти петмилионно население
	в шума да чуеш птичи глас познат,

	но много по-честит си, по-благат,
	да бъдеш в пряко съприкосновение
	с вълнуващия животински свят.
@@	Сидни, Австралия — 2015 г.
P$
