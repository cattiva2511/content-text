P>
	Харесвам бялата житейска зима.
	Сравнена с всеки друг сезон и тя
	предимства и достойнства също има,
	блести със собствен чар и красота.

	Отминали са бурите метежни,
	стремежът към богатство, титли, власт…
	Угаснали са завист, злоба прежни,
	утихнала е борбената страст.

	С изпълнен дълг, с блага, подсигурени
	навлизаме в блажени старини;
	С деца и внуци заобиколени,
	животът пак безспир край нас кипи.

	Но ний на тях мечти и идеали
	с житейската щафета сме предали.
@@	Сидни, Австралия — 2015 г.
P$
