P>
	Какво бе вчера? И какво е днес?
	Какво ще бъде утре? Кой ще каже?
	Кой бъдещето може да предскаже?
	Какво ни носи новият прогрес?

	Как би се чудил дядо ми сега,
	да би се озовал пред интернета,
	да би могъл да влезе в самолета,
	да види триста други чудеса!

	Така и аз навярно някой ден
	менящия се свят не ще позная.
	Науката ще може от праха

	да възкреси и дядо ми, и мен
	и върне нашите души от Рая…
	Ще бъде свято чудо, блян, мечта!
@@	Сидни, Австралия — 2015 г.
P$
