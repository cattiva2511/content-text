P>
	В Dreamtime* — прастари свети времена,
	[* Dreaming, dreamtime — вярвания на аборигените за сътворението на света (минало, настояще и бъдеще)]
	възникнала безкрайната вселена
	и от аморфна маса е била
	във хаоса земята сътворена.

	Могъщи, героични духове
	на длъж и шир по нея са създали
	свещените места, в които те
	с изпълнен дълг са вечен сън заспали.

	Лагуни, езера, реки, скали,
	пустини, долини и планини…
	свидетелстват за тез предци далечни,

	които на земята са дошли
	и в нея са оставили следи
	за времена безкрайни, вековечни.
P$
