P>
	Отвред ме канеха: „Елате тука!
	Приятел и другар станете с нас!
	Не съществува скука на Фейсбука,
	а празник със забава до захлас.“

	И прави бяха. Нямам миг пролука —
	свободно време да скучая аз.
	За работата вече не ми пука,
	излязох в пенсия, ей тъй, от раз.

	С приятели от близо и далече
	разменяме и-мейли с новини…
	Това така дълбоко ме увлече,
	че като опиум ме пристрасти.

	И лозунг имам даже: „Чрез фейсбука
	към нови запознанства и сполука!“
@@	Сидни, Австралия — 2015 г.
P$
