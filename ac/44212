P>
	За малки животинки сега да поговорим…
	Веднъж бе долетяла за глътчица водица
	до някакъв поток добрата Гълъбица.
	Не щеш ли, малка Мравка изсипа се отгоре.
	Заплува тя, горката, замъчи се — къде ти!
	Добрата Гълъбица я съжали веднага —
	една тревичка дълга протегна —
	да помага, и изпълзя на сухо туй насекомо клето.
		Едва спасена, нов
	я стресна инцидент. Един човек на лов
	се бе запътил — бос, на рамо с арбалет.
		И мигом бе готов
	по птицата да пусне стрелата си и след
	това да си я сготви в тигана, при късмет.
		Но Мравчицата ситна
		го щипна — той в ответ
	потрепна с арбалета, а птицата отлитна.
	Ловецът тръгна други неща да си намери
		за своята вечеря.
P$
