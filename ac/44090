P>
	Обичам вечер под небето южно,
	щом се разгъне звездният килим,
	да седнем на открито и задружно
	на красотата да се насладим.

	Тъй тихо е навън и тъй приятно
	в сърцето на тоз милионен град
	и колкото да е невероятно,
	щурчета свирят в тъмното по хлад!

	Лудуват внуците, не знаят мира,
	а зетът прави вкусно барбекю
	с пържоли, с бъргери от кенгуру…

	И ледената австралийска бира
	сама се влива в сухите гърла…
	Че даже месецът ни завидя!
@@	Сидни, Австралия — 2015 г.
P$
