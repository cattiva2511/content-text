P>
	Тъй малка е планетата Земя!
	Прашинка от безкрайната вселена,
	но друга по-обширна, по-добра
	на този свят не ни е отредена.

	А ний я смучем, грабим и рушим,
	направихме от нея катакомба,
	готови всеки миг да я взривим
	със атомна и водородна бомба.

	Ей, хора, мои братя и сестри,
	без разлика на поданство и вяра,
	една опасност всички ни грози!

	Ако не се сплотим, да я спасим,
	това нам също гибел ще докара —
	и всичко с нея ще унищожим!
@@	Сидни, Австралия — 2015 г.
P$
