P>
	Спокойна нощ. Една звезда изгрява…
	Светът празнува, вдига тост след тост.
	В античен Витлеем през нощ такава
	в кошарата се е родил Христос.

	Изпратил ангел местните овчари
	да видят бога — син от Назарет…
	А в наше време пеят коледари
	за здраве, мир, любов и берекет.

	И Дядо Коледа лети с шейната,
	с подаръци разнася радостта.
	Ще ги развиват с трепет до елхата
	на сутринта послушните деца.

	О, свята нощ! Звездата пак изгрява
	и пътя ни с надежди осветява.
@@	Сидни, Австралия — 2013 г.
P$
