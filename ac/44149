P>
D>
	На Ш.
D$

	Празнуваме рождения му ден.
	„Не искам да пораствам — той проплака. —
	Не зная в бъдеще, какво ме чака,
	какъв живот е отреден за мен!“

	Ти в своя детски свят си като в плен,
	макар спасен от злото и от мрака.
	Навън, в друг свят, отвориш ли капака
	на детството, ще литнеш окрилен.

	Там всяка възраст крие прелест, чар
	и скоро ще познаеш, дете мое,
	с душа и с тяло, любовта какво е…

	Ще се почувстваш по-богат от цар —
	на куп деца и внуци в старините,
	с жена любима ще се насладите!
@@	Сидни, Австралия — 2015 г.
P$
