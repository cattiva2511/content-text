P>
	Сиднейска есен — месец веч измина
	без помен от слани и от мъгли
	и моята тропическа градина
	след зноя летен в нощен хлад цъфти.

	Изплуват бяли облаци — коприна,
	набързо прегърми и превали
	и пак проблясват в маранята синя
	обляните от слънце висини.

	Ний носим европейската представа,
	че есента носталгия навява,
	а листопада тук е непознат

	и дървесата вечно са зелени…
	За влюбените срещите блажени
	са рай под тих вечерен звездопад!
@@	Сидни, Австралия — 2015 г.
P$
