P>
	Веднъж помежду бици два ужасен бой течеше —
		за крава и ливада.
		Пък Жабата тъжеше.
		Там рекоха: „Защо ли?“
		„Защото — квакна тя, — когато
		приключи между тях войната,
	тепърва почва цял порой от жабешки неволи.
	Ще царства, който победи, в ливадата богата.
	Ще трябва да се примири надвитият с блатата.
	И той ще дойде да царува из нашите мочури.
	И трябва да сме все нащрек къде крака ще тури.
	Но ще ни мачка той, безспорно — със цели десетици.
	Туй коства ни войната за госпожица Юница.“
		И точно според тези думи
		протекоха нещата.
		Надвитият разплеска сума
		ти жаби из блатата.

		Тъй дребосъкът по света
	на всички, дето са големи, заплаща глупостта.
P$
