P>
	Тъй както скулпторът с очи открива
	под формите на мраморния блок
	осанката на статуя красива,
	така и аз в шумящия поток

	и в мъртвата природа виждам жива
	поезия, заспала сън дълбок
	и чакаща ръката талантлива
	с перото да я вкара в ритъм строг.

	Като длетото — то с магична сила
	извайва образи и красота
	и вдъхва на творбите си душа.

	А моя милост, с гордост се сдобила,
	обира лаврите, плете венци,
	та с тях главата си да украси!
@@	Сидни, Австралия — 2015 г.
P$
