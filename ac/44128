P>
	Жена без възраст. Вечна хубавица.
	И старостта й я краси дори.
	Обречена на самота… Вдовица —
	печални са красивите очи.

	Вдовци и сред мъжете се намират,
	но те на пръсти се броят, уви,
	и тях по правило ги окупират
	девойките и младите жени.

	А тя крила за полет не е свила,
	все още има бъдеще, живот,
	но гасне в мрак надеждата унила
	към щастието да открие брод.

	За жалост няма да намери друг
	да замени покойния съпруг!
@@	Сидни, Австралия — 2015 г.
P$
