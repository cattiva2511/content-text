P>
	Обичам Сидни аз и се гордея,
	че с божията помощ доживях
	на старини тук, в него да живея
	и да оставя тленната си прах.

	Той няма древни гробници, руини,
	продукт е на съвременния свят;
	Два века, сякаш двадесет години
	пред Рим го правят безгранично млад.

	Но младостта е неговата сила.
	И операта с белите платна —
	едно от чудесата на света,

	достойна слава, с моста е добила.
	Красив, модерен, с устрем дръзновен
	навлиза Сидни в бъдещия ден!
@@	Сидни, Австралия — 2015 г.
P$
