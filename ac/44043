P>
	Вълни пенливи — снежнобели гриви,
	блестят на слънцето като седеф,
	в луд бяг припряни и нетърпеливи
	се гонят и настигат с бясен рев.

	Те всички към брега са устремени,
	примамва ги солидната му твърд,
	но щом го връхлетят, в безредни смени
	намират мигновено свойта смърт.

	И ний, човеците, сме път поели,
	като вълните — към миражни цели,
	и всеки подсъзнателно го знай,

	че е животът безнадеждно кратък,
	но пак стремглаво се стреми нататък…
	И към какво? Към своя жизнен край!
@@	Сидни, Австралия — 2015 г.
P$
