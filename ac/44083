P>
	Снижи се самолетът като птица,
	разперила за спускане крила
	и близо час из въздуха летя
	над дълга плажна пясъчна ивица.

	Синееше под него Океана…
	Когато из-под сините води
	пред погледа ми Сидни се яви,
	вълнение безмерно ме обхвана.

	Завръщах се от задграничен тур.
	Цял месец в пътешествие измина —
	Европа и накрая Сингапур…

	И викнах аз възрадван и щастлив:
	„Красива, интересна е чужбина,
	но bloody* Сидни, ти си най-красив!“
	[* bloody — (вулг.) в случая: страхотен.]
@@	Сидни, Австралия — 2015 г.
P$
