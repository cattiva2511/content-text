P>
	Написах книга — старчески сонети,
	душата си в ритмична реч излях,
	съмнения, тревоги и несрети
	описах честно, през сълзи и смях.

	Очаквах вместо критики — похвали,
	макар че със сълзите прекалих.
	Все някой, мислех си, ще ме пожали
	и ще хареса жалния ми стих.

	Но не и дъщеря ми. „Тате, тате,
	как може — рече — да не си щастлив?!
	С нас, с внуците, животът ти богат е…
	Не се ли радваш, че си здрав и жив?!“

	„От днес нататък — се заклех пред нея,
	за старческите радости ще пея!“
@@	Сидни, Австралия — 2013 г.
P$
