P>
	Богати сме на спомени
	Живели
	Тъй дълго в тоя тъй невзрачен свят
	И бедни сме на радости
	Препълнени с копнеж
	И пориви безчет
	Усмивка на дете
	Е най-вълшебна гледка
	Поглед лъчезарен
	И гукащо гласче
	Подай ръка
	И погали го нежно
	Усмихни се
	Че това е твое детство
	Изживяно
	Преди толкова лета
	Протегни ръка и погали душата
	Която в ярост си ранил
	Погали я нежно
	За да усетиш топлота
	И да стопиш леда там
	Че иначе е трудно
	Не се живее
	С товара тежък
	Виж, гълъб литва към небето
	Трепти и пърха твоята душа
	Тя иска да се скрие
	Там в малкото сърце
	И да политне към простора
	Към тихата лазурна синева
	Да зърне там отгоре
	Онези, невидяните места
	Които си мечтал да видиш
	Но животът не е стигнал
	Вървиш по пътя
	А колко има още
	Кой ли казва?
	Създателят мълчи
	Върви, не спирай
	И бори се
	До сетен дъх
	До сетна радост
	Тя мисията в теб е
	Кодирана и крайна
	Ще разбереш, когато свърши
	Полетът на гълъба
P$
