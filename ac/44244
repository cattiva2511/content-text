P>
	Съгледа Старец от Магарето си чудна
		ливада със трева най-изумрудна;
	и пусна той добичето да се понапасе.
		А то веднага се
		заблъска, затъркаля, запремята,
		задъвка; хукна; вирна си краката —
		ливадата съвсем измачка,
		тогава мярна се пазачът.
		„Да бягаме“ — извика Старецът завчас.
		„Защо — запита Марко с дрезгав глас. —
	Да нося пак голямо двойно бреме?
	Какво ми пука кой накрая ще ме вземе,
	и чий ще бъда — не е то във моя интерес.
		Върви си — ще си се търкалям пак.
		Нам господарят всъщност ни е враг.
		И заявявам туй на ясен френски днес.“
P$
