P>
	B dreamtime живяла влюбена девойка;
	възпряли я от любовта със сила,
	но тя не се предала — дръзка, бойка,
	избягала и в пустошта се скрила.

	И там вървяла… Нижели се дните…
	От глад и жад припаднала накрая,
	но духовете горди на предците
	дошли и я възнесли към безкрая.

	Събудила се тя и що видяла:
	там, долу на земята студ владее;
	дърва събрала, огън с тях наклала,
	да грее денем, през нощта да тлее.

	Стоплила всички на стотици мили.
	Те Слънце огъня в ответ кръстили.
P$
