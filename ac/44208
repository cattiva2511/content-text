P>
	Реши веднъж Лисана да покани
	комшията си Щърко на обяд.
	Бе се приготвила да го нахрани
		с възрядка, бледичка на цвят
	и постна манджа хитрата кумичка.
	И при това сервира му в чиния,
	та Щъркелът с въздълги клюн и шия
	не хапна нищо. Тя излока всичко.
		Бай Щърко закопня да отмъсти,
	и след неделя сам реши да нагости
	Лисицата с обяд. Пък тя прие веднага,
		за пир богат взе да се стяга —
		и хоп — на Щъркела пред прага
		не закъсня нито секунда.
		„Ах, гозбата ти ми ухае чудно! —
		възкликна тя с възторг голям:
	— Така обичам печено месце да ям!“
	И седна на трапезата в прекрасно настроение,
	с предчувствие за чудно угощение.
		Но бе приготвил изненада
	тук Щъркелът — сервира в дълги вази.
	Не бе проблем за него да извади
	месцето с клюн. Но тя с муцуна
	тази храна не стигна. И накрая се омете
	хем гладна, хем от срам между нозете
		с подвит опаш напълно.

	Мошеници, поуката помнете —
	каквото сееш, жънеш.
P$
