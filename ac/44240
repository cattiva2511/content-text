P>
	Щерките на мочурляка със самия звезден крал
		връзки си осигуриха.
	Вече ни война, ни бедност застрашаваха с печал
	многолюдната им общност. Нацията им нетиха
	разшири се и полека на империя замяза.
	Блатните принцеси (аз на жабите така им казвам —
		мигар лошо е нещата
		да се казват благородно?)
	срещу своя покровител там високо в небесата
		възроптаха всенародно.
	Възгордяха се и всяка благодарност зачертаха
		тия водни дъщери.
	И от сън лишиха всички с врясъците недобри —
		денонощно те крещяха
		срещу Слънцето. Ако
		някой беше им се хванал,
		мигом щеше враг да стане
		на Небесното око.
	… Щяло Слънцето да пали и наблизо, и далеч —
		всички да запашат меч,
		и да станели войници!…
		Тръгнаха насам — натам
		пратеници — кикерици,
		и навред света голям
		квакането им тресеше,
		сякаш битието беше
		влязло вече в нова роля —
		по законите на гьола.
		Тези крясъци звучаха
		като вечен елемент;
		да си бяха замълчали
		жабите в един момент…
		Щото Слънцето се пална,
		дрямката си наруши —
		и републиката кална
		за неделя пресуши.
P$
