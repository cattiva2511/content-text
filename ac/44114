P>
	Човешки радости — безлични, дребни,
	на тях животът кратък се крепи,
	безкраен низ от мигове вълшебни,
	съпътстващи ни чак до старини.

	Нам всички те до гроба са потребни.
	Когато тежка болест ни слети
	са по-добри от хапчета лечебни,
	по-скъпи са от злато и пари.

	А твърде често незабележими,
	потъват те в забрава без следа…
	Но идват горестни житейски зими

	с изстрадани трагедии и драми
	и ний разбираме тогаз едва,
	че са били събития голями.
@@	Сидни, Австралия — 2015 г.
P$
