P>
	Изрекъл мъдрост философ голям
	(Кога и кой? — загубил съм представа):
	„Една чаша живот на всички нам
	природата на този свят ни дава.

	На тебе само той принадлежи.
	На волята си господарят ти си.
	Дали ще му се насладиш или
	ще го опропастиш, от теб зависи.

	Каквото да решиш, е все едно.
	А вярата във Рая е измама!
	Живей го, не прави от него каша!

	Повярвай мен, старика: сто на сто
	е повече от сигурно, че няма,
	да ти налеят друга, втора чаша!“
@@	Сидни, Австралия — 2015 г.
P$
