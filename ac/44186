P>
	Не съм написал и една десета
	от мъдростите, с времето събрал,
	а моят дух от старост бавно крета,
	отправил взор към близкия финал.

	Години ще са ми необходими,
	о, не години — цели векове,
	за да излея хилядите рими,
	които нося в своето сърце.

	Но аз ги нямам. Времето изтече.
	Пегас за сбогом кима със глава.
	С каквато воля, дързост и охота

	да се пришпорваме, е късно вече.
	Не можем да наваксаме това,
	което сме пропуснали в живота!
@@	Сидни, Австралия — 2015 г.
P$
