P>
	Детето с такт, с чалъм се възпитава.
	Когато върши пакости, бели,
	то в своята незрялост не съзнава
	дали са лоши те или добри.

	Ако му обясниш и продължава,
	смъмри го леко и го опрости,
	ала след всяка следваща проява
	ще трябва май да го наказваш ти.

	Но сметнеш ли, че като го наказа,
	си накърнил невръстното му ЕГО,
	тактично крачка отстъпи назад!

	Поука, а не злоба и омраза,
	ти би желал да породиш у него
	и не да го направиш невропат.
@@	Сидни, Австралия — 2015 г.
P$
