P>
	Какъв бълвоч, мътилка се изля
	по парламента ти, родино мила!
	Реват номенклатурните чада,
	че ти си се била обезлюдила.

	Да, бягат хората, но не от теб.
	Не в демокрацията е вината.
	Мигрират там, където има хлеб
	и бъдеще за тях и за децата.

	И „Тато“ ако беше разрешил,
	тъй както Тито в братската държава,
	да се пътува по света свободно,

	представяте ли си какъв резил
	би сполетял България тогава
	с Велико Преселение Народно!!!
P$
