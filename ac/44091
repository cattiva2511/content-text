P>
	Празнуваме сред лято Christmas в Сидни —
	по нашенски, край пълната софра.
	Приятели, познати, близки свидни
	у нас сме се събрали с куп деца.

	Ядем и пием… Бистрим политика.
	Съдбата бе към всички ни добра.
	И тъй, говорейки на два езика,
	не чувстваме, че сме накрай света.

	За разлика от милата Родина,
	тук вечно слънце грей, не пада сняг.
	Нощеска Дядо Мраз с каляска мина
	по къси летни гащи, на бос крак!…

	И като не откри комин в тъмата,
	подаръците пусна пред вратата.
@@	Сидни, Австралия — 2015 г.
P$
