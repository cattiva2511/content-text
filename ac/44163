P>
	Какви ли не диети чудновати
	масмедията всеки ден предлага
	и всички с безотказни резултати —
	отслабваш, заприличваш на тояга.

	Суперхрани, ту бедни, ту богати
	на минерали и на витамини;
	белтъци, масти и въглехидрати,
	твърдят, че са ни тровили с години.

	Но напоследък мисля все по-често:
	каквито веч сме „песнички изпяти“,
	май че с диетите ще се разминем.

	Не е ли много по-разумно вместо
	от глад и постене със зарзавати,
	по по-естествен път да се споминем?!
@@	Сидни, Австралия — 2014 г.
P$
