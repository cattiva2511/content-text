P>
	Завлякъл син баща си грохнал, стар,
	с голяма кука, според обичая,
	на селското бунище. Хищен звяр
	на старините му да сложи края.

	Със себе си бил взел и своя син.
	Детето жално гледало, горкото…
	Сбогували се те и със „Амин“,
	потеглили обратно към селото.

	„Ей, тате, — рекло умно то. — С какво
	един ден ще те хвърля на боклука?
	Та ти забрави дървената кука!“

	Стъписал се бащата, свел чело
	и… стареца на гръб прибрал накрая…
	Така се сложил край на обичая!
@@	Сидни, Австралия — 2014 г.
P$
