P>
	Не чакайте от младите това,
	което нявга вий не сте отдали,
	и те от тяхните деца така
	не ще получат тиквени медали.

	По-друг е днешният модерен свят.
	Те имат свой живот, стремежи, цели,
	и не обръщат погледи назад —
	напред към бъдното са път поели.

	За даденото с обич, от сърце
	не смятайте, че са ви с нещо длъжни!
	Не се издавайте, ако сте зле
	или сте болни, уморени, тъжни!…

	Реалността е грозна и жестока —
	светът върви напред… в една посока!
@@	Сидни, Австралия — 2015 г.
P$
