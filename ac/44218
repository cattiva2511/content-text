P>
	Плъховете не обичат
	невестулки и обратно —
	много, много неприятно
	те от дупките надничат,
	но добре, че вътре крият
	своя плъховски живот;
	невестулчият народ
	най-големи поразии
	инак би им причинил.
	Ала царят плъши — на —
	обявил веднъж война! —
	бил войската утроил.
	Невестулките под строй
	също тръгнали на бой.
	Летописец изчислил,
	че началото било
	страшно, кърваво и зло.
	Паднали бойци безчет,
	кръв се плискала навред,
	но накрая — то се знай —
	плъхът пак изял калай.
	И макар че гордо стяг
	вдигал и зовял на бой
	не един плъшок герой,
	и пред превъзхождащ враг
	на народа си кураж
	вдъхвал като верен страж,
	най-накрая — все пак — крах.
	Логиката тъй твърди —
	силният ще победи.
	Значи — бягай от пердах.
	Но плъшоците велможи
	всички минали под ножа.
	Само чиновете малки
	се спасили много лесно
	в дупчиците свои жалки.
	Дупките обаче тесни
	за велможите били,
	че са те възедри, даже
	носели пера, нали
	с тях показват, че са важни,
	а и плашат уж врага.
	Дупка нямало за тях.
	Те платили си дълга,
	други оцелели в страх.
	Пада тежката секира
	върху главните глави.

	Който много се навира,
	най-накрая най кърви.
	Пред голямата каруца
	конят най-опасно куца,
	а пък малките успяват
	да се мушнат и спасят.
	Тъй живота продължават.
	Гордите ги чака смърт.
P$
