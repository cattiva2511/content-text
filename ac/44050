	[* The beach — плажът]

P>
	Той с уникална красота се слави
	и в делници, и в празници гъмжи
	от плувни състезателни игри,
	и разни други масови изяви.

	Ту някой свири музика прочута,
	ту демонстрира фокуси факир
	и пикникът прераства в шумен пир
	край газовите плажни барбекюта.*
	[* Плажовете в Австралия са също места за пикник и имат барбекюта с газ, на които за символични суми можеш да изпечеш пържоли, наденици и т.н.]

	Тук плажовете са общонародни,
	за всички са достъпни и свободни,
	без телени огради и без вход…

	За нас плажуването се явява
	не просто плувен спорт, игри, забава,
	а австралийски начин на живот.
@@	Сидни, Австралия — 2015 г.
P$
