P>
	Лицето е като открита книга,
	която всеки може да чете,
	да разгадава тайните му, стига,
	във него да се вгледа по-добре.

	Ще види с лупата на детектива
	от грижи, болки и тегла следи;
	зад всяка бръчка пепелявосива
	събитие съдбовно се таи.

	Понякога усмивка мълчалива
	ни казва повече от сто слова,
	а тъжен влюбен поглед ни разкрива
	страдания, по-тежки от смъртта.

	И всяка горестна сълза пролята
	е вопъл, стон, изтръгнат от душата!
@@	Сидни, Австралия — 2015 г.
P$
