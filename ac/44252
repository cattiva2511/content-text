P>
		Вол жабата веднъж видя —
		в което нищо чудно няма,
		ала от завист, за беда,
	наду се — като него да стане тя голяма,
		защото й хареса той
		по фигура, снага и бой.
	И каза: „Гледайте, не стигнах ли го вече?“
		— „Не още.“ — „Как? Я вижте пак.“
	Отново се наду: „Кажи!“ — „Не, още си далече.“
		„Ха пак!“ — дорде се пукна жалкият тумбак.
	Светът е пълен със такива хора:
	простакът само затова, че е богат,
	се сили да изглежда като аристократ,
		та даже свита му се ще отгоре.
P$
