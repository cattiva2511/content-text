P>
E>
	„Даваш ли, даваш, Балканджи Йово…“
	(народна песен)
E$

	Когато си припомня твоя лик,
	пред мен изникваш мила и красива,
	но взорът ти сърцето ми пробива
	с ням вик за помощ като остър щик.

	Страдание, обида криеш ти,
	и мъка — тя издайно те разкрива;
	усмихваш се, ала не си щастлива,
	продадена си вече… за пари!

	Мъжете български, без срам и чест,
	те обявиха стока на пазара
	и те продадоха* на чужда вяра…
	[* „Българските мъже продадоха красивата българка на Запад“ — леля Надя.]
	Обрекоха те на живот злочест.

	Ти, българската хубавица Яна
	на Запада робиня бяла стана.
@@	Сидни, Австралия — 2015 г.
P$
