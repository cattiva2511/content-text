P>
	Докато можеш, помогни на ближния в бедата;
	и малкия не пренебрегвай, защото идва ден,
	когато той за кратко става и нужен, и ценен.
		Така стоят нещата:

		Веднъж пред Лъв един
	изскочил малък Плъх, съвсем обезумял от страх.
	Но царственият и зъбат пустинен исполин
	го пуснал много благородно да си върви у тях.
		Макар и не за вяра,
		но случаят докара
		пред гибел и Лъва;
	бе с мрежи си съоръжил един ловец капана…
		И хоп — Лъвът се хвана —
	ни рев, ни нокти могат там да те отърват.
	Дотича бързо Плъхът и мрежите прегриза —
	презреният направи услуга на Лъва!
		С търпение — излиза —
		надвива се гнева.
P$
