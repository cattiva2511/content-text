P>
	Пренесох пликче цветни семенца
	напук на митническата забрана.
	Засях ги и градинка чудна стана,
	порасна и накрая разцъфтя.

	Цветчета, сякаш малки слънчица,
	с пастелен цвят, същинско старо злато.
	Напомниха ми времето, когато
	ги садехме със мама у дома.

	Не мина време… В каменния град
	прекрасната градинка залиня —
	вредител местен явно я нападна…

	Враждебен се оказа този свят
	за чуждоземните цветя… Нима
	и нас съдба ни чака безотрадна!
@@	Сидни, Австралия — 2015 г.
P$
