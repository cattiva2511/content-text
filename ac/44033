P>
	От всичките посоки и страни
	ти с въздух и вода си обградена,
	но с тях не си напълно защитена,
	отвсякъде опасност те грози.

	Защото в свят на мор, войни и глад
	отново ставаш прицел и мишена;
	към твоята земя благословена
	потоци емигранти се тълпят.

	А помниш други времена, нали?
	Престъпници в теб бяха заточени.
	Те скоро местните аборигени
	лишиха от права и свободи.

	Днес връщаш в Ада грешните души,
	а праведните са добре дошли!
@@	Сидни Австралия — 2015 г.
P$
