P>
	Какво е младостта? Красива пролет!
	Пращиш от здраве, мощ… Кръвта ти ври…
	И твоят дух разбуден в дързък полет
	поема към незнайни висини.

	И окрилен от вяра и надежда,
	не го съзнаваш, че е кратка тя;
	животът вековечен ти изглежда,
	а той, уви, е миг от вечността!

	За теб е старостта миражна зима,
	далеч е нейния убийствен мраз
	и в своята незрялост извинима
	не можеш себе си да видиш в нас.

	Делят ни в същност два сезона само,
	но то е разстояние голямо!
@@	Сидни, Австралия — 2015 г.
P$
