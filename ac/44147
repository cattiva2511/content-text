P>
	Намерихме те много променен!
	Не само остарял в лице и тяло,
	а някак си раним и озлобен —
	старик, на който не е провървяло.

	След два развода, третият ти — в ход
	и в къщи с млада хубава метреса
	ти трябва да работиш цял живот —
	кой безпаричен старец ще хареса!

	Захванал си се (късно!) с нов проект.
	Не знаеш утре с теб какво ще стане,
	задрънкваш се, завиждаш ни, личи…

	Посрещнахме те с нужния респект,
	не зарад Ганьовското ти държане,
	зарад човека, който бе преди!
@@	Сидни, Австралия — 2015 г.
P$
