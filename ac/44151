P>
	Обичам ви, деца, но обичта ми
	не можете сега да разберете;
	едва като пораснете голями
	и имате деца, ще я прозрете.

	Тя днес към вас протича през ръцете,
	които ви обсипват с ласки неми;
	в очите стари ще я прочетете,
	в съветите и в критиките преми.

	Защото обичта е отговорна
	и неин дълг е да ви възпитава,
	да бъде милостива, но и строга…

	За тази своя дейност неуморна
	не търси тя отплата, нито слава,
	не чака и признание от бога!
@@	Сидни, Австралия — 2015 г.
P$
