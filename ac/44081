P>
	Овцете тук се смятат нещо свято
	и вълната, с оценка суперфина,
	прилича на естествена коприна,
	на слънце лъска като бяло злато.

	Тя в същност е находище богато,
	една безценна златоносна мина —
	валута твърда носи и в чужбина
	е най-доброто мерино признато.

	Австралия със право се гордее,
	че в износа на вълна няма равна
	и славата, заслужена отдавна,

	едва ли вече някой ще успее
	в това компютърно модерно време
	от нея с първенството да отнеме.
@@	Сидни, Австралия — 2015 г.
P$
