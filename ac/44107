P>
	Това е българинът — недоволен!
	От всичко. Но най-вече от властта.
	Все търси келепир, живот охолен,
	а днес не стават вече чудеса.

	От безработицата се оплаква,
	но работа когато му дадеш,
	не той, а да я върши друг очаква —
	по кръшкането просто няма Еш.

	Готов е чужди задници да ближе,
	на Изток и на Запад се върти,
	подлага се да го дои и стриже
	тоз, хвърлящ по-голямите трохи.

	Но няма да запретне сам ръкави
	и икономиката да оправи.
P$
