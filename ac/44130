P>
	Тя над света от векове царува,
	всесилен е металният й звън,
	ала не всичко с нея се купува —
	с леглото няма как да купиш сън.

	Пазарът крие подлости, измами
	и в него действува закон суров,
	с красавици любвеобилни мами,
	предлага секс, но никога — любов.

	С парата всеки можеш да подкупиш,
	да продадеш и себе си дори
	и да създаваш връзки краткотрайни.

	Но истинско приятелство да купиш?
	Избий го от ума си! Забрави!
	И не търгувай с личните си тайни!
@@	Сидни, Австралия — 2015 г.
P$
