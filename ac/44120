P>
	Нелепа мисъл твоя дух сломи.
	Подобно червей в ябълка красива
	разяжда трезвият ти разум с дни,
	сърцето ти с предсмъртен страх облива.

	Защото с взор през есенни мъгли
	не виждаш никаква алтернатива,
	а тя е тук и с шансове добри
	по здрава логика ти се разкрива.

	Ти чакаш резултат от важен тест.
	Пази си нервите за след това!
	Моли се и се остави на Бога!

	Ако получиш нежелана вест,
	тогава ще го мислиш, не сега,
	ще имаш после време за тревога.
@@	Сидни, Австралия — 2015 г.
P$
