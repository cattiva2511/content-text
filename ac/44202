P>
	Стиснал парче вкусно сирене, ето —
		чичо Грак там на клона седи.
	Чичо Лисан, понадушил парчето,
		така отдалеко реди:
		„Добър ден, ваша чест, приятелю Грак.
	как сте хубав! И как грее вашият фрак!
		Не, сериозно, ако на костюма
		съответствате с песен и дума,
	то направо сте фениксът в тази гора!“
	Чичо Грак от такава похвала примря,
		после рече да блесне и с глас,
	клюн разтвори — и плячката падна завчас.
	Кум Лисан взе парчето и каза: „Ех, драги,
		знайте, който ласкае —
		от чужда трапеза с това поминува.
	Май че този урок бучка сирене струва.“
		Чичо Грак се засрами и твърдо реши —
	малко късно все пак — но да спре да греши.
P$
