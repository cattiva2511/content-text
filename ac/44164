P>
	Преяждането смъртен грях се смята —
	тъй повелява Старият завет;
	Щом Бог създал човека, Сатаната
	го изкушил със лакомства безчет.

	Човекът кухнята до съвършенство
	след туй развил в изкуство, в идеал…
	И в плен на кулинарното блаженство
	като прасе накрая затлъстял.

	„Thou shall not overeat!“* не казва Бог,
	[* „Thou shall not overeat!“ — Не преяждай!]
	подобна заповед е непозната
	и никъде във Вехтите тефтери

	не ни предупреждава с довод строг,
	че удоволствието от храната
	със „точки“ и с калории се мери.
@@	Сидни, Австралия — 2015 г.
P$
