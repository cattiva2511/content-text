P>
D>
	На Аким Камара
D$

	Какво ли днес не става по света!
	Животът снощи пак ме изненада —
	едно дете с цигулка във ръка
	засвири Моцартова серенада.

	Концертът беше на Андре Риьо.
	Момченцето — едва на три години;
	партнираше му безпогрешно то,
	същинско чудо — бъдещ Паганини!

	Нечувано! Давид до Голиат!
	Със него дръзнало да се равнява
	и в своя детски мир, неосъзнат
	за бремето на бъдещата слава.

	Това дете с мелодия отрадна
	сърцето ми завинаги открадна!
@@	Сидни, Австралия — 2015 г.
P$
