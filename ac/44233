P>
		Вълците с голяма лакомия
		са прочути. Толкоз мръвки глътна
		на събор веднъж един от тия
		хищници, че — а-ха — да се гътне.
	Остра кост запречи гърлото му. В изнемога
	гък не можеше да каже той. Но слава Богу —
		доктор Щърк дойде тъдява.
		Вълчо с крак зарита,
	Щъркелът костта извади и от гибел го избави.
	После поздрави спасения и го запита
		за полагащия му се хонорар.
		„Хонорар ли? Ей, нахал! —
		ревна грубият и лаком звяр, —
		Та не ти ли стига, че си цял,
	след като отблизо зъбите ми си видял?
		Бързо се спасявай с бяг,
		и не ми попадай пак!“
P$
