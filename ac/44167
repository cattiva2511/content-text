P>
	Вий смятате, деца, че кабинета
	е най-доброто място у дома,
	защото там десктопа с интернета
	на стола волята ви прикова.

	Но не е той, за жалост! Нито хола,
	ни спалнята с леглото на греха,
	не е и банята, в която гола
	се освежава с хладен душ плътта.

	Най-святото местенце у дома,
	е кухнята с хладилника, деца,
	все нещо вкусно в нея се намира…

	И стига само да се завъртиш,
	„душата си ще сетиш“ със сладкиш
	или с пържолка и студена бира!
@@	Сидни, Австралия — 2015 г.
P$
