P>
	Едва ли има по-богат език
	от Българския на вулгарни думи;
	И най-изтънченият политик
	щом вземе думата, не се двоуми

	противника си да омаскари,
	да го залее с кал и с мърсотия
	и с родни, звучни, нашенски псувни
	да му покаже свойта простотия.

	А тя не знае граница, предел,
	от Парламента каца на Фейсбука,
	лети из Интернета в полет смел
	и за добри обноски не й пука.

	Защото всеки по-цветущ цинизъм
	е знак за по-голям… „патриотизъм!“
P$
