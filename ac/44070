P>
	Каква замайваща зеленина!
	По всяко време — топло и студено,
	звучи като Симфония в зелено
	със всичките нюанси на цвета.

	И най-невзрачното дърво и храст
	цъфтят с цветчета нежни и красиви
	и будят истински суперлативи
	в туристите, изпаднали в захлас.

	Но Боже, таз зелена красота
	е вечна. Щом гората се разлисти,
	не пожълтяват есенните листи.

	От най-далечни древни времена
	се носи нейната лечебна слава —
	зеленото, твърдят, успокоява!
@@	Сидни, Австралия — 2015 г.
P$
