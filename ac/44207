P>
	От алчност губи алчният нерядко.
		Ще го докажа с басня кратка.
	Една особена кокошка скъперник някакъв държал.
		Тя снасяла му яйчица от злато,
	но по едно на ден. „Съкровище богато
	се крие в нея“ — си помислил той. И я заклал.
	Ала отвътре тя била обикновена.
	Ни злато, ни яйца. Една вода студена
		най-често скръндзавият пие.
	Колцина напоследък сте видели —
	париците си до стотинка пропилели
		от извънмерна лакомия!
P$
