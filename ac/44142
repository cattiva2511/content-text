P>
	То се представя с хиляди лица,
	но винаги с едно и също име
	и в нашите представи синоним е
	на благородство и на доброта.

	Направи ли ни някой добрина,
	дори наглед да ни се струва малка,
	голям поврат като с магична палка
	в съдбовен миг да стори би могла.

	Доброто дело — дар от херувим,
	животът е без него немислим,
	над злото то победно триумфира…

	И слепият го вижда без очи,
	и глухият го чува без уши —
	директно към сърцето път намира!
@@	Сидни, Австралия — 2015 г.
P$
