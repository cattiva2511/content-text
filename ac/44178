P>
	Какъв разкош е да не си принуден
	за работа да ставаш сутрин рано,
	да бързаш и се суетиш припряно,
	а да се излежаваш полубуден.

	От детската градина си се будил
	с лъчите на зората зазорила,
	разделял си се със съня насила,
	с прозявки, вечно сънен си се трудил.

	Но днес започват нов ден и начало,
	почивай под удобната завивка,
	заслужило е своята почивка
	телото ти, хронично недоспало.

	Спането е божествен дар, богатство —
	да се лишиш от сън, е светотатство!
@@	Сидни, Австралия — 2015 г.
P$
