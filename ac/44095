P>
	Те мамят вкусовете любопитни.
	Кой не харесва екзотичен сорт
	от пъстри, свежи, сочни, апетитни,
	достойни плодове за натюрморт:

	Банани, мандарини, портокали…
	от слънчевия Куинсленд дошли;
	Те еликсир божествен са събрали
	от жарките тропически лъчи.

	Пастелни багри… Огнена позлата…
	Такава красота не е могла
	да сътвори човешката ръка.

	В прастари времена, земя благата,
	в мига, когато Бог те е създал,
	над теб е своя щедър рог излял!
@@	Сидни, Австралия — 2015 г.
P$
