P>
	С ручава, близо двеста децибели,
	покоя мощен самолет раздра;
	зад него газовете изгорели
	отровиха околната среда.

	Величествен орел криле разтвори,
	размаха ги и с полет на стрела
	безшумно стигна сините простори
	и гордо там се рея и летя.

	Човече, син на Майката Природа,
	ръката ти извърши чудеса,
	ти покори Земята, Небосвода,
	дълбоко слезе в земните недра,

	но не успя, ни с дело, ни с идея
	да станеш по-велик творец от Нея.
@@	Сидни, Австралия — 2015 г.
P$
