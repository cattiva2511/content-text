P>
	Едва ли има други като тях!
	Тъй чисти, тъй естествено красиви,
	все още девствени и полудиви,
	застлани с пясъци — кристален прах.

	Те, както въздухът около нас,
	са винаги достъпни и открити,
	с безплатен вход за масови визити,
	било то ден или среднощен час.

	И тяхната природна красота
	не е до днес със нищо осквернена —
	все още модата не е дошла

	на плажния чадър и на дюшек.*
	[* В австралийските плажове няма да видите плажните принадлежности (чадъри, надуваеми дюшеци, сгъваеми столчета и пр.), характерни за европейските плажове.]
	Така в естествената си премена
	те срещат двадесет и първи век!
@@	Сидни, Австралия — 2015 г.
P$
