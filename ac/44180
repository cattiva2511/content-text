P>
	Как неусетно времето лети!
	Защо се е забързало така?
	Като на сън минават седем дни
	и ето — нова седмица дошла.

	След нея — месец, два… година. Пак
	се появи рожденият ти ден
	и скоро старостта на твоя праг
	потропа и те грабне в своя плен.

	И с още по-стремглав и бърз летеж
	хвърчат часовниковите стрелки.
	Законът на природата е строг,

	не можеш с нищо времето да спреш.
	Смири се и до край се наслади
	на отредените ти дни от Бог!
@@	Сидни, Австралия — 2015 г.
P$
