P>
		Двете части на змията
		ролите си на земята
		знаели — били и двете
		на човека враговете.*
	[* Авторът има предвид змии, които имат отрова и на опашката си, напр. гърмящата змия. — Бел.пр.]
		Но Опашката веднъж казала:
		„В един и същ вечно движиме се ред —
			тя — отпред,
	а пък аз — Опашката — влача се отдире.
		Богове, за нова роля
			днес ви моля —
		дайте да се реванширам!
		Та нима си мисли тя
	че съм склонна да я следвам до смъртта
		като някакъв слуга?
		А — мерси за милостта!
		Ние сме в една снага,
		и по кръв сме си сестри.
		Искам нейното место,
		че сме от едно тесто
		и в отровата дори!
		Искам поради това
		справедлив от днеска ред —
		да се движа аз отпред,
		а сестрата ми — Глава,
		да се влачи подир мен.
		Аз водач съм съвършен!“
	Прояви небето милост недобра —
	някога молбите дават плод горчив.
	Вместо да отвърне с отказ мълчалив,
	със змията просто то се подигра.
		И рептилия една
		запълзя сред тъмнина,
		първо блъсна се в дърво,
		после в остро сечиво…
	Тъй че много бързо пътят й приключи.

	Има и държави със подобна участ.
P$
