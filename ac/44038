P>
	Когато чуя думата „камили“,
	представям си арабските пустини,
	кервани, дълги със стотици мили…
	номадски племена от бедуини…

	А неизвестен факт е за мнозина,
	че редом с кенгурута и коали,
	Австралия е станала родина
	на хиляди камили подивяли.

	Преди около век и половина
	са внесли малка бройка от чужбина,
	но скоро те така се размножили,

	че тя добила всепризната слава
	на най-богатата в света държава —
	развъдница на дивите камили.
@@	Сидни, Австралия — 2015 г.
P$
