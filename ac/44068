P>
	Същински рай е климатът ни в Сидни!
	Целогодишно ярко слънце грей,
	температурите са тук завидни —
	приятни са и в летен апогей.

	Внезапно облак ще те изненада,
	ще превали и ще се проясни
	и на небето в свежата прохлада
	небесната дъга ще заблести.

	А плажовете, даже посред зима,
	в най-неприветливи и мрачни дни
	гъмжат от хора — гледка несравнима…

	И спортните фанелки с къси гащи,
	във центъра на ситито* дори,
	[* ситито — центъра на града]
	се смятат за одежди подходящи.
@@	Сидни, Австралия — 2015 г.
P$
