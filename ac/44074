P>
	Над Караджонг* луната рог извива,
	[* Караджонг — курортно селище в полите на Сините планини]
	изгряват с нея южните звезди,
	поточе в долината ромоли —
	настава вечер нежна и красива.

	И птичи хор запява странна песен —
	същински звън: дин-дан, дин-дан, дин-дан…
	Bellbirds* из бушът, тайнствено смълчан,
	[* Crested bellbirds (крестит белбърдз) — англ.;(panpanpanella — аборигенски) — птици — камбанки, които издават звуци, наподобяващи звън от камбанки]
	звънят като камбанки в храм небесен.

	И дълго в дебрите непроходими
	отеква тяхният тържествен звън.
	Ти слушаш омагьосан, но накрая,

	понесен от крилати серафими,
	потъваш неусетно в сладък сън
	и се възнасяш в лоното на Рая…
@@	Сидни, Австралия — 2015 г.
P$
