P>
	Кой би могъл да пее по-добре,
	по-нежно, по-трогателно, по-мило
	от детското гласче като звънче,
	градините на Идън огласило!

	От него лъха святост, чистота
	и сякаш в песента си то излива
	невинната си ангелска душа
	и прави красотата по-красива.

	Прозвънне ли, по нотите лети
	и овладяло третата октава,
	намира път към хорските души —
	омайва, очарова, омилява!…

	Така и моето сърце разнежва
	и със сълзи очите ми замрежва.
@@	Сидни, Австралия — 2015 г.
P$
