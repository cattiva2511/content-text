P>
	Светът бил тъмна, непрогледна нощ.
	Земята — пуста, гола, суха, няма…
	Пристигнал Бог — Създател Бааяма*,
	[* Baayama (Baayami) — Бог — Създател, Небесен Отец]
	живот създал по цялата й площ.

	Реки, морета, бистри езера,
	животни в китни долини, ливади,
	високи планини и водопади…
	и странстващи човешки племена.

	Закони и традиции им дал,
	култура, песни, племенен морал
	и първото свещено място БОРА*…
	[* Бора — място, на което се извършва церемония (която също се нарича Бора) при навършване на пълнолетие от младежите.]

	Щом свършил, на небето се прибрал.
	Народът през dreamtime го назовал:
	„Небесния Отец на всички хора“.
P$
