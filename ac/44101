P>
	Видях родината си във разруха,
	съсипана държава и природа,
	а тънеща в разкош върхушка, глуха
	и сляпа за съдбата на народа.

	Видях безброй села обезлюдени,
	пустеещи заводи и полета,
	лица, от немотия оскотени,
	престъпни мафиози — сган проклета.

	И моето цветущо нявга, село,
	съвсем се бе затрило, обеднело,
	а наборите ми, все още верни

	на пролетарските си идеали,
	ми се сториха болни, остаряли
	и жалки с пенсийките си мизерни.
P$
