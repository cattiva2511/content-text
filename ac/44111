P>
	Те бяха трима влюбени мъже,
	в краката й на колене пълзяха
	и всеки хранеше надежда плаха,
	че него би могла да избере.

	А тя с очи наивни на дете
	в тях виждаше играчки за забава;
	не бе дозряла още да решава
	сърцето си на кой да отдаде.

	И мислеше, че чудно би било,
	тъй както се допълват тези трима,
	да бе възможно вкупом да ги има
	в едно солидно сборно същество.

	Но в края на любовната игра
	тя най-неподходящия избра!
@@	Сидни, Австралия — 2015 г.
P$
