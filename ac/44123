P>
	На младини бях като сух барут —
	една искра бе нужна, да разпали,
	без никакви усилия и труд,
	в плътта ми страсти, бурни като хали.

	Във вихъра на див, свиреп нагон
	горях като в казаните на ада,
	душата ми без ропот и без стон
	насладите стоически „изстрада“!

	А днес, в дълбоки, болни старини
	искрата бледа все по-рядко блясва
	и бързо, на секундата угасва —

	не може да запали свещ дори,
	и само тъжни спомени навява… —
	Далечно ехо от любовна слава!
@@	Сидни, Австралия — 2015 г.
P$
