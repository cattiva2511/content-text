	[* La voz — гласът (испански).]

P>
D>
	На Има Сумак
D$

	Гласът! Същинско чудо. Уникат.
	До небесата чак се извисява
	и от върха на петата октава,
	стремглаво пада, като водопад.

	И ту свисти със вятъра крилат,
	ту птици и животни имитира
	и с Инка химн за слънцето в ефира
	се връща със столетия назад.

	Кой пее? От чие гърло излита
	тоз двоен глас на славей и пантера?
	Taita Inty* с чудна красота…
	[* Taita Inty — virgin of the Sun God (Девица на Бога Слънце)]

	Една принцеса (или сеньорита),
	залутана из Андите до вчера,
	като звезда изгрява над света!
@@	Сидни, Австралия — 2015 г.
P$
