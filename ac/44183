P>
	Подаръци за Christmas не желая —
	за тях отдавна времето премина.
	Ако за нещо още днес мечтая,
	то е висока стълба от коприна.

	Да ми я спусне Santa Close* от Рая
	[* Santa Claus — Дядо Мраз.]
	и устремен към небесата сини,
	да изпълзя по нея до Безкрая
	и се намеря в Райските градини.

	За сетен път да мога там да зърна
	роднините и близките, които
	приживе аз не смогнах да прегърна,
	и да им кажа със сърце разбито,

	че ги обичам и ги нося живи
	в душата си със спомени щастливи!
@@	Сидни, Австралия — 2015 г.
P$
