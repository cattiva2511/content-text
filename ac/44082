P>
	Не бях видял до днес такова нещо
	и как го правеше, съвсем не знам,
	овцете стрижеше тъй сръчно, вещо,
	че нямаше на себе равен там.

	Бях чул, че някъде мъже прочути
	го вършели с голяма бързина,
	но този тук на всеки две минути,
	повярвайте, остригваше овца.

	От тялото, от мишците му здрави
	течеше пот като под топъл душ,
	но той, синът на огнения буш,

	до края темпото си не забави
	и със достойнство на английски лорд
	взе първенството — изтощен, но горд!
@@	Сидни, Австралия — 2015 г.
P$
