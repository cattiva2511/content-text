P>
	Аз исках да оставя нещо трайно,
	в което да съм дълго съхранен
	и то безспир във времето безкрайно
	жив да поддържа спомена за мен.

	Предадох вече родовите гени,
	към бъдното поеха те на път,
	но там от други гени, разводнени
	ще се загубят и обезличат.

	А моите любителски сонети,
	дори когато минат векове,
	все някой пра-пра… внук ще прочете

	и в тях духът ми вплетен ще усети
	и може би от него вдъхновен
	ще преоткрие себе си у мен.
@@	Сидни, Австралия — 2015 г.
P$
