P>
	Тя свири песен волна и игрива,
	дошла от древните й прадеди;
	с цигулката душата си излива,
	предания за келтите реди.

	Хем свири, хем танцува, стан извива,
	коси развяла — слънчеви лъчи;
	като немирна горска самодива
	се носи, а лицето й цъфти.

	Не знам кое от тях ме омагьоса.
	Дали не беше келтският мотив
	или танцуващата нимфа боса
	с чаровен лик и поглед закачлив

	и свиреща с цигулката в ръцете?
	А може би… да, може би и двете!
@@	Сидни, Австралия — 2015 г.
P$
