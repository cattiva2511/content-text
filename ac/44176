P>
	Какво велико чудо е сърцето!
	Работи цял живот като робот,
	от своето създаване додето
	душата се нуждай от кислород.

	За него няма отдих и почивка.
	Когато свърши трудовият ден
	и тялото под нощната завивка
	се унесе дълбоко в сън блажен,

	не спира то за миг дори тогава —
	самозарежда се и продължава…
	А аз, човекът, цели векове

	ума си блъскам с голата химера
	как вечния двигател да намеря…
	Перпетум мобиле си ти, сърце!
@@	Сидни, Австралия — 2015 г.
P$
