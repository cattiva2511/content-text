P>
	Голяма работа е апетита!
	Ядеш, ядеш и все ти се яде,
	дори те насърчава, без да пита
	дали си на диета или не.

	За него няма мярка, ни засита,
	не го възпира пълното шкембе,
	реши ли, всичко вкусно ще опита —
	нехае, че коремът ти расте.

	И първенство държи във всички сфери,
	освен в една — любовните афери,
	пред секса само няма преднина.

	Минават дни, години и тогава
	в двубоя свят с леглото надделява
	отрупаната с лакомства софра!
@@	Сидни, Австралия — 2015 г.
P$
