P>
	Каква жена! Столетница почти,
	а духом и телесно съхранена —
	все същите коси, лице, очи…
	Усмивката — младежки дръзновена.

	Върви с бастунчето по своя път,
	не за опора — сякаш украшение
	и думите й в благ поток текат,
	с възторг я слушам, с почит, с умиление…

	От цялото й крехко същество,
	от бръчките, от старостта й мила,
	достойнство лъха… и духовна сила —

	жив символ на житейско тържество!
	И в мен прелива благодарност свята
	към __Лекаря, Човека и Жената__!
P$
