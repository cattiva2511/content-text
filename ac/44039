	[* Fire — пожар]

P>
	Пожарът се развихри с пълна сила…
	Отнякъде бе паднала искра,
	раздуха я вихрушка, там извила
	и паркът евкалиптов изгоря.

	Дали светкавица дърво удари
	или захвърлен фас — не се откри.
	Три дни бригадата пожарникари
	със адската стихия се бори.

	Печална гледка! Но не мина време,
	над парка грейна слънчевият свод,
	природата успя да се съвземе
	и в евкалипта трепна нов живот —

	до корен обгорелите стъбла
	отново се обкичиха с листя!*
	[* Изгорелите евкалиптови дървета имат способността да регенерират след пожар.]
@@	Сидни, Австралия — 2015 г.
P$
