P>
	Природата — творец го е дарила
	с красиво, стройно, мускулесто тяло,
	от жизненост и свежест напращяло
	и му е дала дива мощ и сила.

	Ако опасност в буша предугади,
	то трепва в миг и като на пружини
	прескача през посеви и градини,
	за него няма пречки и огради.

	О, колко елегантни, грациозни
	са тези скокове! Неповторими.
	За нас са осем метра* немислими.
	[* Кенгуруто скача 3 м на височина и до 8 м — дължина.]

	Ний, хората, със стави подагрозни,
	в животните откриваме мишени,
	ала не сме от тях по-съвършени.
@@	Сидни, Австралия — 2015 г.
P$
