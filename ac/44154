P>
	Били са хора като нас. Поети,
	живяли през различни времена;
	въздишали са, от любов обзети,
	по дамите на тяхните сърца.

	По-прост и примитивен бил живота,
	но светските му норми и морал
	не са се променили ни на йота,
	(или почти), откакто ги създал.

	Връхлитали са ги и тях несрети —
	измами, ревност, опетнена чест…
	И неслучайно тяхните сонети
	звучат все тъй съвременно и днес.

	_Жената_ е била една и съща
	и __любовта__ — всевластна, всемогъща!
@@	Сидни, Австралия — 2015 г.
P$
