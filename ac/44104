P>
	Такова чудо аз не бях видял —
	три-четири брави и катинари,
	на порти и врати от здрав метал…
	Не може даже птичка да припари.

	Пътувах по села и градове,
	през не един курорт успях да мина,
	и в частни, и в държавни домове —
	все същата отчайваща картина.

	Уплашени, оключени лица
	надничаха зад тежките решетки,
	но никой да отвори, не посмя

	и се почувствах чужд и нежелан
	като престъпник, в обири нередки,
	в Родината ми, станала зандан!
P$
