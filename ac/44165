P>
	Сто грама — днес и утре — пак сто грама.
	Наддаваш всеки следващ ден с по сто.
	След десет дни достигаш килограма,
	към двадесет е второто кило.

	След месец — трето, ако продължаваш.
	И ако някой ден не кажеш „Не!“
	и „Стоп!“, тъй неусетно напълняваш,
	че в близко време стигаш до стоте.

	Теглото се нуждае от проверки.
	Накрая ставаш болестно дебел
	и за отслабване загубваш шанс.

	Налага се да вземеш крути мерки
	далеч преди критичния предел
	и минеш в отрицателен баланс.
@@	Сидни, Австралия — 2015 г.
P$
