P>
	Три цвята… Черният символизира
	духът на древните аборигени,
	които в боеве ожесточени
	„добрата“ Англия колонизира.

	Червената ивица означава
	земята, на която са родени,
	оназ земя с местата им свещени,
	червена като тлееща жерава.

	А огненият диск — пламтящо злато,
	е слънцето, всевечният светилник,
	дарител на живот и висш закрилник…

	Официално, със закон признато,
	то редом с Union Jack* се развява —
	[* Union Jack — знамето на Британската Общност]
	различни символи в една държава!
@@	Сидни, Австралия — 2015 г.
P$
