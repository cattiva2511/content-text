	[* The Blue Mountains — Сините планини — планинска верига в щата Нови Южен Уейлс.]

P>
	Нарекли са ги Сини Планини —
	и с право, има за това причини —
	по тях небесна мараня пълзи,
	та от далеч изглеждат сиво сини.

	Вековни евкалиптови гори,
	мъжествени скали и водопади,
	дълбоки бездни, чудни пещери… —
	отвсякъде те дебнат изненади.

	И ти вървиш по стръмния маршрут.
	Природата мъжествена и дива
	с по-нови красоти ти се разкрива.

	Дочуваш птичи песни, смях прочут,
	пробягва кенгуру… На клон заспала,
	за селфи сякаш те зове коала!
@@	Сидни, Австралия — 2015 г.
P$
