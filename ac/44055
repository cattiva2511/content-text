P>
	Ако столетник като теб бях аз,
	нима би имало за мен значение
	дали са либералите на власт,
	а лейбъристите са в отстъпление!

	Ще ме интересува ли тогаз
	дали за всяко джи-пи посещение
	ще плащат бедните и кой от нас
	ще има пенсионно намаление!

	Какъв процент ще бъде GST*,
	[* GST — (ДжиЕсТи) goods and services tax — 10% данък, който се плаща при всяка покупка и услуга]
	например само след една година,
	когато близка гибел ме грози
	и мога всеки миг да се спомина.

	На сто години, имам само ДНЕС.
	Към УТРЕ-то веч нямам интерес!
@@	Сидни, Австралия — 2015 г.
P$
