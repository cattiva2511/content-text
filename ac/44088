P>
	Тя в синьото небе се извисява
	с над тристаметрова височина;
	два ресторанта горе от върха
	разкриват панорама величава.

	Не само те с менюто си се славят
	(месо от крокодил и кенгуру).
	Въртящи са и имат кръгло vue* —
	[* vue — изглед]
	за цял час пълна обиколка правят.

	Като на длан под тях се шири Сидни.
	Не ти е нужен полет с въртолет,
	в ръката с чашата с уиски с лед
	ще видиш красотите му завидни.

	Наред със тур на моста, за туриста
	е must see* място кулата златиста.
	[* must see — да се види на всяка цена]
@@	Сидни, Австралия — 2015 г.
P$
