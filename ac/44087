P>
	{s}О{/s}бичам, обожавам този град —
	{s}Б{/s}езкраен, необхватен и просторен.
	{s}О{/s}ткакто кацнах в неговия свят,
	{s}Ж{/s}ивотът ми се промени из корен.

	{s}А{/s}з тук се чувствам като на курорт,
	{s}В{/s}ъв който днес си карам старините.
	{s}А{/s}встралия със почести за лорд
	{s}М{/s}е срещна, както става във мечтите.

	{s}Е{/s}динствено понякога у мен
	{s}С{/s}ъмнение отеква като звън.
	__И__ често сам се питам и се чудя

	{s}Д{/s}али животът ми щастлив, блажен
	{s}Н{/s}е е един прекрасен, райски сън,
	__И__ някой ден не ще ли се събудя!
@@	Сидни, Австралия — 2015 г.
P$
