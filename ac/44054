P>
	Вървях с една позната из Кингз Крос*.
	[* Kings Cross — кварталът на леките жени в Сидни]
	Край нас с разголени тела — капани
	„момичета“, застанали „на пост“,
	дискретно ми отправяха покани.

	„Съзнава ли го някой — каза тя, —
	че тез жени са жертви на порока
	и правят бизнес с тяхните тела,
	тъй както се търгува с всяка стока.

	Признание трудът им заслужава
	наравно с всеки труд почтен и честен;
	за хляба да се трепеш не е грях!“

	Тя, спътницата моя, беше права,
	но не намерих коментар уместен —
	смутен, объркан, слушах и мълчах.
@@	Сидни, Австралия — 2007 г.
P$
