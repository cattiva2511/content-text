	[* Птица в Австралия, известна с това, че изплита „будоар“ и го украсява само със _сини_ предмети.]
P>
	Тя тропика на изток обитава.
	Ще я откриете на син декор.
	Мъжкарят жъне уникална слава,
	като галантен светски… ухажор.

	До някой храст, на горската морава
	от съчки той изплита… будоар
	и с лъскави неща го украсява —
	съкровища от селски битпазар:

	мъниста, сламки, панделки, парцали,
	стъкла, конци, пера от папагали… —
	и всички в ярки СИНИ цветове!!!

	С тях женската привлякъл, ще я вкара
	с любовен танц и песен в будоара,
	и там в потайност ще се любят те.
P$
