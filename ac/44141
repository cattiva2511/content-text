P>
	До вчера беше жива… Днес я няма!
	Не мога още да го проумея.
	Утеха само в мъката голяма
	е, че успях да се сбогувам с нея.

	Да поговорим дълго, дълго двама
	след четвърт век превратна Одисея
	и в изповед вълнуваща и пряма
	душата си пред нея да излея.

	Да й разкрия съкровена тайна,
	да й го кажа лично, да повторя,
	че благодарността ми е безкрайна
	за нейната подкрепа и опора.

	Една звезда в живота ми угасна.
	Поклон пред паметта й светла, ясна!
@@	Сидни, Австралия — 2015 г.
P$
