P>
	Щастливи бяха детските ни дни
	и времената мирни и спокойни;
	Растяхме скромни, умни и добри —
	на българския род, чада достойни.

	Отвсякъде се грижеха за нас,
	обличаха ни като манекени;
	наред с четмо, ни учеха във клас,
	да бъдем хора честни и почтени.

	Изучихме. На бившия режим,
	да си признаем честно, го дължим,
	със неговите „светли идеали“…

	Че имало концлагери, терор,
	навярно тъй било е, няма спор,
	но ний не сме го чули, ни видяли.
@@	Сидни, Австралия — 2013 г.
P$
