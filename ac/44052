P>
	Тук всичко е различно и обратно,
	Когато над Европа сняг вали,
	при нас в Австралия е лято златно,
	с подмамващи за плаж горещини.

	Плажуването е безплатно право
	и тоалетните са без пари(!),
	и пътното движение е ляво,
	и Югът, а не Северът студи.

	Но континентът е най-вече хвален
	и от критиците дори признат
	за своя прословут и уникален
	растителен и животински свят.

	И редом с фактите невероятни
	мъжете в болшинството са… „обратни“!*
	[* Не е точно така… преувеличение е.]
@@	Сидни, Австралия — 2015 г.
P$
