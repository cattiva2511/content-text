P>
	Прекрасен град, но с къщи без комини.
	Не вият щъркелите тук гнезда.
	Не пали никой печки и камини
	при толкоз много слънце, топлина…

	Целогодишно небесата сини
	обливат всичко с жар и светлина,
	цъфтят неспирно паркове, градини,
	тревата зеленее все така.

	И дървесата вечно са зелени,
	не ги обрулват вятър, ни слани…
	Но за онези влюбени души,

	из евкалиптов парк усамотени,
	е есенният златен листопад,
	уви! мираж невиждан, непознат(!).
@@	Сидни, Австралия — 2015 г.
P$
