P>
	Кой казва, че душата остарява,
	че с тялото ведно върви назад
	и в старостта недъгава, болнава
	не можеш да се чувстваш духом млад?!

	Макар че се смалявам и старея,
	не се променя моята душа;
	не виждам бръчки и бразди по нея —
	без възраст все така изглежда тя.

	И носи чистотата на детето
	и на младежа — дръзките мечти;
	витае волнокрила из небето,
	въздушни кули цял живот гради.

	И редом със вселената далечна
	душата не старее — тя е вечна!
@@	Сидни, Австралия — 2015 г.
P$
