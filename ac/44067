P>
	Неведом е тропическият дъжд.
	Внезапно облак затъмни ефира,
	светкавица проблесне, гръм раздира
	небето и той плисва изведнъж.

	Но както скорострелно е дошел,
	тъй неочаквано и бързо спира
	и слънцето отново триумфира
	над хоризонта ясен без предел.

	И на копринения небосклон
	небесната дъга се появява,
	с по-пъстри цветове, по-величава…

	А въздухът мирише на озон…
	Природата по-свежа и по-млада
	се радва на живителна прохлада…
@@	Сидни, Австралия — 2015 г.
P$
