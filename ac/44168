P>
	Не искам да го мисля от сега,
	а и акълът ми не го побира,
	след близо четвърт век, каква храна
	ще се продава и ще се сервира.

	И в днешните модерни времена
	тя се пресова и се пакетира;
	ще има ли пържоли и нима
	ще можеш да си купиш скара бира?!

	Готварството, тоз древен занаят
	ще мине на промишлена основа —
	храната ще е сготвена… готова.

	Натискаш копчето на автомат,
	със карта плащаш съответна сметка
	и ето ти хранителна… таблетка!!!
@@	Сидни, Австралия — 2015 г.
P$
