P>
	Видях в казиното интимна двойка:
	плешив старик, басирам се — богат,
	прегърнал млада хубава девойка,
	току-що разцъфтял градински цвят.

	Не е ни ново, ни необичайно,
	да срещнеш връзка от подобен род;
	от времето на древен Рим е знайно,
	че младостта е скъпо струващ плод.

	Но кипна съвестта ми възмутена,
	обзеха ме горчивина и жал
	за красотата млада, похитена,
	но също за старика изкуфял.

	Той има тялото й, но сърцето
	за млад мъж бие, от любов обзето!
@@	Сидни, Австралия — 2014 г.
P$
