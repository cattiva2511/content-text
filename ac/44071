P>
	Там долу, на брега на океана
	под огнения пек на Куинсленд*
	[* Queensland — щат в Австралия]
	самотна палма дреме, замечтана,
	сънува чужд, далечен континент.

	Присънват й се ведри паралели,
	земи красиви в Севера студен
	и дървеса под снежни преспи бели
	в облян от ярко слънце зимен ден.

	А връх забол в небесните простори,
	мъжествен бор размахва гордо клони
	и диша волно въздух чист и свеж…

	В съня си впила в него жални взори,
	не се помръдва тя, въздишки рони
	и чезне от любов в нега, в копнеж!
@@	Сидни, Австралия — 2015 г.
P$
