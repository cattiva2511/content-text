P>
	Мълчанието, казват, че е злато.
	Не винаги! Двусмислено звучи
	например в тези случаи, когато
	безмълвен отговор получиш ти.

	И ти се чудиш, „Да“ ли означава,
	защото тъй да бъде ти се ще,
	а нямаш и най-малката представа,
	че отговорът е категорично: „Не!“

	Но аз и друга поговорка зная,
	(английска): „Липсата на новина
	е новина не лоша, а добра“.*
	[* No news is a good news.]

	И вярвам с оптимизъм чак до края,
	че мъдростта по-силна е от нас
	и надделява с мъдрата си власт!
@@	Сидни, Австралия — 2015 г.
P$
