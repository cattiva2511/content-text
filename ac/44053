P>
	И ето пак пристигна Марди Гра*,
	[* Mardi Gras — фестивал на гейовете и лесбийките в Сидни, който се провежда ежегодно в началото на месец март. Носи на икономиката между 40 и 100 милиона.]
	с костюми пищни, с музика парадна;
	за хляб и зрелища, тълпата жадна
	го срещна със приветствия, с цветя.

	Прочутият Сиднейски фестивал
	не само е изява на забава;
	права законни за да отстоява,
	„обратните“ от цял свят е призвал.

	Така вървял е и върви светът —
	и днес, тъй както в древността дълбока,
	безсрамно се търгува със порока.

	От Марди Гра пари ще потекат,
	в хазната ще се влеят милиони…
	Кой критики би дръзнал да отрони!
@@	Сидни, Австралия — 2015 г.
P$
