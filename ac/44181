P>
	От шестгодишен чак до зрял младеж
	училището в своя свят те грабва
	и ти наместо да играеш, трябва
	прилежно да се учиш и четеш.

	След него свършваш университет,
	нахвърляш се да правиш кариера,
	продаваш своя труд като хетера,
	от жажда за пари и власт обзет.

	Но със живота като се простиш,
	загубваш всичко: власт, пари, престиж,
	умения и сръчности, добити

	с неистов труд във битки упорити,
	и цялата човешка суета…
	След теб остава прах… И пустота!
@@	Сидни, Австралия — 2015 г.
P$
