P>
	Облякло царствената кожа на лъва,
	навред уплаха всяваше едно магаре;
		макар нищожно, с глупава глава,
		трепереха пред него всички твари.
	Но щръкна вън едно от двете му уши
		и страшната измама разруши.
		Кривакът заигра тогава.
	Незапознатите със хитростта лукава
		се чудеха, като видяха как
	прогонва лъвове най-простия кривак.
	Мнозина дигат шум във Франция безспир
		и баснята затуй ний всички знаем:
		дължи се на един мундир
		три четвърти от храбростта им.
P$
