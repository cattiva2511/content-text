P>
	Тъй както бях от вирус покосен,
	лежах в леглото изтощен и бледен
	и ненадейна мисъл трепна в мен:
	Какво ако е този ден последен!

	Готов ли съм? Какво бих пожелал?
	Не искам поп, за да ме изповяда,
	а музика — класичен рецитал,
	да ме облива с радост и наслада.

	Чайковски, Дворжак, Моцарт, Хендел, Бах… —
	аз техен верен почитател бях.
	Дори да съм изпаднал в безсъзнание,

	тържествено бих искал да звучат
	и ме съпътстват в земния ми път
	до моето последно издихание!
@@	Сидни, Австралия — 2015 г.
P$
