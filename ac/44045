P>
	Вървим по Coogee bay road* рано двама,
	[* Coogee bay road — главната улица в предградието Куджи, която извежда до океана (Велики или Тихи океан)]
	зора зори загадъчно красива,
	пред нас страхотна водна панорама
	с настъпващото утро се разкрива.

	Там долу се е ширнал Океанът,
	зад хоризонта блика светлината
	и в небосвода, от пожар обхванат,
	денят се ражда, тъмен плащ отмята.

	И ето ни сред чайките на плажа,
	седим, отправили на изток взори;
	променя се със всеки миг пейзажа
	и току-виж небето се разтвори

	и изгревът — о, гледка несравнима
	ни омагьосва и дъхът ни взима!
@@	Сидни, Австралия — 2015 г.
P$
