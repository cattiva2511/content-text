P>
	Шосето в тъмното едва личи…
	Колата друса, с него лъкатуши
	и ето там, под мътните звезди,
	селцето в гробна тишина се гуши.

	Обрасли тротоари с гъст търнак,
	безлюдни къщи — грозни силуети
	и в дъното на улицата чак
	едно прозорче само тъжно свети.

	Тук нявга в този край честит, богат
	с другарчета на воля сме играли.
	Днес няма никой — мъка и печал…

	Едни са се простили с този свят,
	а други нейде са се разпиляли…
	И моят роден дом е запустял!
P$
