P>
	Над Рендвик* в малък парк столетен бор
	[* Randwick — квартал в източните предградия на Сидни]
	се люшкаше далеч из висините
	и с връх, отправил към безкрая взор,
	говореше с луната и звездите.

	Величествен, мъжествен беше той,
	свидетел на събития голями,
	бе устоял на бури и на зной,
	бе преживял възход, триумф и драми.

	Не бях минавал с месеци от там.
	Когато го съгледах, бях потресен —
	пред мен стоеше призрак гол и ням,
	като от скреж попарен в късна есен,

	с изсъхнали безлистни мъртви клони…
	И моето сърце сълза отрони!!!
@@	Сидни, Австралия — 2015 г.
P$
