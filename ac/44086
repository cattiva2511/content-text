	[* Тричасов тур на Моста в Сидни]

P>
	В двучасов тур в горещ Сиднейски ден
	аз Харбър Бридж успешно покорих.
	Градът, от ярко слънце озарен,
	под мене с изненада преоткрих.

	О, колко по-красив изглежда той
	от птичи поглед!… Сякаш райски кът,
	със заливи и кейове безброй,
	обкичили модерната му гръд.

	И с екзотични плажове богат,
	едва ли има равен в този свят,
	не бих го с Ривиерата сравнил…

	И се почувствах истински щастлив,
	че днес живея в този град красив,
	сърцето ми като жена пленил!
@@	Сидни, Австралия — 2015 г.
P$
