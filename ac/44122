P>
	По външен вид, мъжете и жените,
	сме хора хем подобни, хем различни;
	Нерядко трудно ще ни различите,
	освен по органи анатомични.

	Но вътре, вникнете ли ни, в душите
	и там не сме напълно идентични
	и с изненада ще установите
	различия в делата еротични.

	Жената люби първо със сърцето;
	с плътта — на второ място, даже — трето…
	Издига в култ духовната забава.

	Мъжът — обратно, в секса е циничен:
	нагонът в него по закон първичен
	над нежните му чувства надделява.
@@	Сидни, Австралия — 2015 г.
P$
