P>
	На пищна, пъстра, весела витрина
	от слънцето огряни те лъщят,
	но с жал, с тъга ги гледам всеки път,
	когато покрай тях случайно мина.

	И вездесъща мисъл ме тревожи.
	Коя ръка без милост е могла,
	за удоволствие, от суета
	да покоси живота в тези кожи?

	Те, жертвите на ловна страст нелепа
	и в бездиханната си красота
	за всеки дом украса са желана,

	но в израз на защита и подкрепа
	аз няма да си купя ни една —
	с ловците съучастник не ще стана!
@@	Сидни Австралия — 2015 г.
P$
