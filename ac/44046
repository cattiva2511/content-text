P>
	И пак е пролет… Слънцето напече.
	Усмихнаха се модри небеса.
	Самотна кукабара недалече
	внезапно гръмогласно се изсмя.

	И люлякът рояк пчели привлече,
	гугутка гукна, влюбено запя,
	а пеперудка в лъскаво елече
	запърха над градинските цветя.

	По-ведро и по-весело ми стана,
	духът ми изтощен се ободри,
	задишах със отпуснати гърди

	и тръгнах към брега на Океана,
	почувствал се отново здрав и млад…
	О, колко си красив, мой земен свят!
@@	Сидни, Австралия — 2015 г.
P$
