P>
	На кралския престол тя бе родена,
	със „синя“ кръв и още не съзряла,
	короната й беше подарена,
	а тя дори не бе я пожелала.

	С какво е по-добра от теб, от мене,
	от цял народ, та Бог я предпочете,
	а всички нас ориса, на колене,
	с поклон да й целуваме ръцете.

	Без кралските одежди и корона,
	тя губи своя облик и персона
	и се снижава духом и телесно…

	Смъртта накрая всичко изравнява —
	и нея, както нас, без сан и слава
	Той ще приеме в Царството Небесно.
@@	Сидни, Австралия — 2015 г.
P$
