P>
	Дайте ми да вярвам в нещо.
	Нека да не бъде бог — 
	древен, мъдър и намръщен,
	с гневен лик и поглед строг.

	Дайте ми да имам вяра
	в изумителни неща.
	Само да не бъде сляпа,
	тиха, плаха, немощна.

	Дайте ми да вярвам силно, 
	без съмнения и страх,
	сякаш лично съм видяла
	огнения райски праг.

	Дайте ми безсмъртна вяра,
	пренаписваща съдби
	и запалваща в простора
	нови бъдещи звезди.

	Дайте ми да вярвам даже
	със отворени очи,
	че светът все пак е плосък,
	въпреки че се върти.

	Дайте ми фалшива вяра,
	за да бъдем искрени.
	Друго щом не ни остава,
	нека вярваме в лъжи.
@@	2013
P$
