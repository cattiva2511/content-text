P>
	Танцуващият в мене мрак
	прехвърля дни и разстояния
	и бледи мостове тъче
	към сродни мрачни измерения.

	Като обсебен картограф
	аз следвам новите пътеки,
	прорязващи невиждан свят
	под ниски небеса гротескни.

	На всяка крачка древен враг
	предрича скръб и катастрофи,
	но времето лежи в прахта
	и не желае да работи.

	В ръцете ми се впиват тръни
	като дечица инатливи.
	Очите ми се давят в сенки
	със лепкави ръце грабливи.

	Танцуващата в мене нощ
	протяга се към своя извор.
	Аз нямам сили да я спра.
	А и не искам.
@@	2013
P$
