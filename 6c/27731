	Хитър Петър слугувал у един богат човек, който не му доплатил.
	Отишел един ден Хитър Петър у богатия човек да си дири земането. Почукал на вратата. Господарят си подал главата от прозореца, съгледал Хитър Петър и се скрил. И Хитър Петър го съгледал.
	Излязъл слугата и попитал:
	— Кого търсиш, бай Петре?
	— Господаря ти.
	— Той излезе още тая сутрин.
	— А, така ли? Да му кажеш, като излиза друг път, да не си забравя главата на прозореца.
