	Лисица срещнала тигър.
	— Стой, Лисо! Имам здрави зъби и остри нокти. Ще те изям!
	Лисицата рекла:
	— Не ме изядай веднага. Ти си силен и могъщ. Но и аз не падам по-долу. Искаш ли да се увериш? Аз ще вървя напред, ти след мене. Като срещнем хора, ако избягат от мене, няма да ме изядеш. Ако не се уплашат, ще ме излапаш.
	— Добре — съгласил се тигърът.
	Лисицата го повела към едно малко село.
	Тя тръгнала напред, а тигърът след нея. Селяните, щом видели тигъра, избягали.
	— Видя ли, тигре?
	— Видях, Лисо.
	— Вярвам, че държиш на думата си. Довиждане!
	— Иди си със здраве!
	Като отминала доста надалече, лисицата извикала:
	— Хората се уплашиха от тебе, а не от мене, Тигърчо. Но ти не можа да разбереш. Знай, че силата ти е в зъбите и в ноктите, пък аз с ум се боря и успявам.
