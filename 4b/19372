P>
	От пясък е тази страна.
	Тишина.
	Морскосива, прашлива страна.
	Кактуси сред непрозирния зрак
	носят
	железния тежък капак:
	небесната бледа стена;
	стена
	от безжизнен зрак.

	Край морето смъртта блуждае:
	тръни
	вдървени, с ужасен връх.
	Едничък цветец ухае,
	вехне,
	прободен от трън върху ската.
	Бодлите възпират поглед и дъх.
	Вятър
	се лута без мощ по земята.

	Кости, в прибоя събрани:
	дънер
	до дънер, могъщи и странни,
	от жарки реки и гори.
	Дънери,
	твърдо отлети, с кори,
	столетия тлели в жарта.
	Дърво,
	потъващо към гибелта.

	Прииждат вълните, дордето
	страх
	гнети лунноголия бряг:
	приплясква акулата пак.
	Облаци
	мятат сенки в морето.
	Изчезнал е птичият грак.
	Морето
	е пусто, празно небето.

	От пясък е тази страна.
	Тишина.
	Морскосива, прашлива страна,
	Не вирее тук даже и тръст,
	обаче
	на склона, възправил ръст,
	негър оре, превил рамена.
	Оглежда
	най-малката бучица пръст!

@@	1949
P$
