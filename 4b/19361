P>
	Покоят на реката,
	земният огън,
	празният мрак на небето,
	са мои опасни съседи.

	Бекасът може от много езера да избира
	плитката, обрасла с тръстики вода,
	където с внезапен удар
	да лови и убива плячката.

	Водата не може
	да избира бекаса.
	Търпеливо понася страха на рибите,
	острия крясък на гладната птица.

	Вода и бекас,
	съседи са двете
	на високи елши,
	на камъша и жабите.

	Смачкани от равнодушие,
	хората, моите съседи,
	дъвчат насъщния хляб.
	Никой не иска да стане на пръст.

	Никой не успява
	да изсече монета,
	още валидна
	за ледена нощ.

@@	1972
P$
