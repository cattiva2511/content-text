P>
	Зашумят ли тъмните долини,
	Цъфват от очите черни рози.
	В тежки сънищни метаморфози,
	Зашумят ли тъмните долини
	Като звездопади над рътлини,
	В паметта изникват некролози.
	Зашумят ли тъмните долини,
	Цъфват от очите черни рози.

	Лунен брат за тях ще бъда буден,
	Пеещите, с изстрели надпети,
	Облаците скриват там комети.
	Лунен брат за тях ще бъда буден,
	Че потъва в сълзи смях отруден.
	Сняг от имена по мене свети.
	Лунен брат за тях ще бъда буден,
	Пеещите, с изстрели надпети.

@@	1942
P$
