P>
	Когато се връщаме от горите
	на лятото,
	още струи от палтата ни
	пъстрата песен на косове,
	мъх и листа` пак отърсваме
	от брадите и от косите си.
	Понякога Бог изрисува
	с пръсти от облаци
	вече`рна заря по прозорците,
	или от стомната на нощта излива луна
	над синята прелест в градините.
	Сияе сребристият фонтан на звездите.
	Пред портите на вечерта
	свирукат славеи,
	песента им е блян и жасмин…
	А ние сипем ухание на карамфил
	над прелестта на млади жени.

@@	1972
P$
