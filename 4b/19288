P>
	Дойде ли някой
	отдалече
	с език
	който може би заключва
	звуците
	с цвиленето на кобила
	или
	писукането
	на новородени косове
	или
	като скриптящ трион
	разкъсва всяка близост

	Дойде ли някой
	отдалече
	с движения на куче
	или може би на плъх
	и е зима
	тогава дай му топла дреха
	също е възможно
	да тлее жар под стъпките му
	(може би е яздил
	метеор)
	затова не го гълчи
	ако килимът ти надупчен закрещи —

	Чужденецът винаги държи
	родината си на ръце
	като сираче
	за което може би не дири
	нищо друго освен гроб.

@@	1946
P$
