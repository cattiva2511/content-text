P>
	Пусни ме да вляза, преди да запеят петлите ти,
	и аз ще ти служа отдадено във вкостенения дом,
	на твойто сърце барабана ще бия и дъх ще ти дам,
	свещената роза три пъти на ден ще поливам,
	сутрин, обед и вечер.

	Пусни ме да вляза, преди да изтлеят очите ми,
	в тях твоя лик ще стопя, за да стане свободен,
	владетел на светлите ангели ще го направя,
	на Бог ще го пратя за негов заместник, изпълнен със
	вяра, надежда, любов.

	Пусни ме да вляза, преди да се скършат крилете ми,
	и девет пъти за теб със змията смъртта ще убия,
	на мъката корена ще ти изтръгна, сама ще го сдъвча
	и после от мрежата слънчева ще ти извадя
	хляб, вино и гълъб.

@@	1959
P$
