P>
	Как тъмни са ти страните,
	дланта ти поемам едва.
	Далеч ли си вече оттука,
	не чуваш ли мойте слова?

	В светлика на мътните свещи
	ликът ти е тъжен и стар,
	а устните, свити жестоко,
	се вкопчват в невидим олтар.

	Тук утре ще бди тишината
	и може би в сивия ден
	ще плъзне шумът на венците
	и тежкият мирис на тлен.

	Тъй с всяка изтекла година
	по-празна ще става нощта,
	че някога тук ти лежеше,
	но сетният дъх отлетя.

@@	1911
P$
