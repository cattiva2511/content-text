P>
	Някои птици те дебнат:
	Клечат по дървета и покриви
	или в гъсталака, ала не пеят.
	Не са ти известни гнездата, където
	били са излюпени, полетът им
	е недостижим, а техният крясък
	пронизва внезапно сърцето.

	Беззвучни са някои думи,
	но винаги нещо внимателно гледа
	подире ти от тишината.
	Проверени са твоите пътища,
	всички. Само върви! И вече подушваш
	приютния дим на огнището.
	Ала пред края на селото
	то ще те стигне завинаги.

@@	1959
P$
