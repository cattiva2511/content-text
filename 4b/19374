P>
E>
	„Хлябът има вкус на кръв от
	разстреляните селяни“ — говорят
	жителите на селата в испанските
	провинции.
E$
	Вкус на кръв има хлябът,
		вкус на кръв има виното.
	Гибелен вятър с гранати от камък срази долините.
		В Куенка и Ронда, в Каланда,
		Андора, Бесейт —
	глинени делви, кой ви побутна, че в пепел лежите?

	Само мишки и прах
		в безнадеждност събира душата.
	Паяк премрежи на старото слънце очите.
		В Куенка и Ронда, в Каланда,
		Андора, Бесейт
	мъртвешки камбани без глас закънтяха в гърдите.

	Вкус на селяшка кръв
		има вечно храната.
	Полята, осеяни с трупове: уж от ръжда житата загиват.
		В Куенка и Ронда, в Каланда,
		Андора, Бесейт
	сакати лози с окърва`вени нокти в дървото се впиват.

	Залци горчиви.
		На масата сяда тъгата.
	Земята сълзи с пролятата кръв на свидните селяни!
		В Куенка и Ронда, в Каланда,
		Андора, Бесейт
	партизаните слизат, приятел разбужда селата простреляни.

	Планини на герои!
		Хълмове, вречени на свободата!
	Привечер пихме безгрижно и пяхме на няколко гласа.
		В Куенка и Ронда, в Каланда,
		Андора, Бесейт
	героите бяха селски момци като всички на нашата маса!

	Вкус на кръв има хлябът,
		вкус на кръв има виното.
	Рана открита държим в земята ни опозорена.
		Но колко ли вкусен хлябът ще бъде,
		ак вкусни ще бъдат хлябът и виното,
	когато трапези издигнем в родината освободена.

@@	1954
P$
