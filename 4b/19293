P>
	Закриляни са влюбените
	под зазиданите небеса.
	Незнайна сила им дарява дъх,
	те носят камъните за благодатта
	и всичко, тук което расне,
	при тях тепърва ще намери дом.

	Закриляни са влюбените
	и единствено за тях все още славеите пеят,
	не са изчезнали сред глухотата,
	а приказките тихи на леса, сърните
	кротко страдат пак за тях.

	Закриляни са влюбените,
	те отгатват затаената тъга на ве`черното слънце,
	кървящо върху върбов клон —
	и упражняват през нощта усмихнати умирането,
	тази тиха смърт
	с всички ручеи, изтичащи в копнеж.

@@	1949
P$
