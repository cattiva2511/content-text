P>
	Едно стихотворение, направено от думи.
	Откъде пристигат думите?
	От дълбеите като мокрици,
	От майските шубраци като цветове,
	От пожара като звуци,
	Каквото ми се падне, взимам го,

	Да я среша срещу косъма,
	Да я съеша противоестествено,
	Да я острижа чак до голо,
	Да я умия в луга,
	Моята дума

	Моят гълъб, моят пришелец,
	От устните разкъсан,
	От дъха съборен,
	В плаващите пясъци изписан

	Със себеподобни
	С несебеподобни

	Стих след стих,
	Моята лична пустиня
	Стих след стих
	Моят рай.

@@	1962
P$
