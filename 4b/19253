P>
	В града умни кучета водят слепците — те бавно вървят,
	душат и дирят, намират им верния път.

	Доскоро, слепци, пет години пътя ви други избираха.
	Ръмжаха и лаеха, живите хора дресираха.

	Доскоро, слепци, вълци в окопите кални ви настаняваха,
	вериги ви слагаха, за храна помия ви даваха.

	Когато усетиха края, избягаха. Лочиха кръв човешка
	и носят зад граница днес отговорност най-тежка.

	Кучето зорко ви води по вашия път,
	ушите наострило — в погледа кротост и вярност блестят.

	Слепци! Никой водач, с медали обкичен и скучен,
	пред Бога не се извисява човешки така като вашето куче!

@@	1921
P$
