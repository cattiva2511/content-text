P>
	Върхове прехвърлил —
	прилив на сърцата ни!

	С буден взор
	бленува в планината
	великото Неизчислимо:
	Времето. Ти, полетелият,
	възпей сред рухващия прах
	нетленния му лик!
	Отро`ни се
	от земното чело`
	тъмнеещият плод на дрямката:
	о, красота
	на първото проглеждане! Светлик
	връз скулите на Космоса!
	Над пластове от облаци
	и над помръкващи звезди
	„Да бъде!“ прорицава, о, родени в полет,
	твоята уста.

	В нозете ти —
	събореният торс
	на Небесата
	и всички мъртви богове.

	С раковинения звук на вечността в косите,
	се засводява
	великият небесен купол —
	блясък над море и твърд: но нищо
	не е загубено! Ти, деен блян:
	о, нетърпение на срока ни! Долавяш
	как по стъпалата на годините
	тътне на възбог
	залезната буря, неизбежен
	гръм за нашите глави,
	същински морски ястреб.

	Кой виновен е, и кой — невинен!

	Вярно прорица гласът, че изкласила тишина
	и справедливост ще въздигнат храма
	на света под каменните клони
	на небето: „Дайте ни
	обречения, който
	осъдихте на смърт, освободете
	клетия Кала`с*!
	Та в човешката ръка
	[* Жан Калас (1698–1762) — френски протестант, осъден от католическия тулузки парламент да бъде разпънат на колело — Б.пр.]
	Земята да положи свойта ос:
	доверието!“ И както
	махалото внезапно,
	видимо за всички,
	пред бездната се спира, тъй
	победи веднъж
	усмивката…

	Незасенчена
	през вековете светлина
	струи: униние с маскирани очи,
	заоблено сияние —
	чело`то й.

	Дванайсетият час
	ви ослепи, дано плодът на вашата печал
	узрее: майката на смъртните
	дървета и скали,
	с желязно острие
	в сърцето, потрепери
	от удара пергелен
	на историята: като разломи
	хилядолетното лице
	от камък — о, болка,
	о, плам! — „Аврора“
	законно възвести деня и даде
	една възможност
	на Човека.

@@	1958
P$
