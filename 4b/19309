P>
#	1

	Това е дом за теб,
	Тук има място за твоите вещи.
	Нареди мебелите по свой вкус,
	Кажи какво ти е нужно,
	Ето ключът.
	Тук остани.

#	2

	Това е помещение за всички ни,
	А за теб има стая с едно легло.
	Можеш да помагаш в двора.
	Ще имаш своя чиния.
	При нас остани.

#	3

	Ето тук ще нощуваш.
	Леглото е още съвсем чисто,
	Само един човек е спал в него.
	Ако си придирчив,
	Изплакни калаената лъжица в оня чебър
	И ще стане като нова.
	Остани спокойно при нас.

#	4

	Това е стаичката.
	Хайде, побързай или можеш да останеш
	Цялата нощ, но ще ти струва повече.
	Аз няма да ти досаждам.
	Впрочем не съм болна.
	Тук ще си подслонен не по-зле от другаде.
	Тъй че можеш да останеш.

@@	1926
P$
