P>
	Тук гарнизонната управа
	(напреднали сме по култура)
	клозетите ни разкрасява
	със вестници-макулатура.

	Но виж, хартийка тя не слага
	червена, вредна, грубовата;
	кой знае —
			при такава влага
	дали не пуща си боята.

	А пипнат ли войника млад,
	щом заехти тръбата славна,
	да си чете такъв трактат —
	това измяна е държавна!

	Затуй употребете днес
	„Кройццайтунг“, „Пост“ без съжаление!
	Така те изпълняват с чест
	самото си предназначение.

@@	1912
P$
