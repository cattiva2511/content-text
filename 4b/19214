P>
	Разрушения —
	ала където няма повече за разрушаване,
	дори развалините остаряват
	с жиловляк и цикория
	върху едва загатнат хумус,
	сгърчен в буца пръст —

	Разрушения —
	това все пак подсказва: тук е имало
	обем, строеж, сцепление —
	о, красива дума,
	пълна с отзвук
	от изобилие
	и родни широти —

	Разрушения —
	о, сива съселова дума
	с облаци, градушки, притъмнен листак,
	задълго съхранена —
	където трябваше да има лято
	с плодови напитки,
	изпотени чаши с лед
	и Partys* в светли нощи на брега.
	[* Празненства (англ.) — Б.пр.]

@@	1950
P$
