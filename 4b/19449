P>
	Тези старци, дето никой
	вече не поглежда, амбулантни
	просяци с въображение, реални нули,
	при прекратяването на живота им,
	под дърветата на парка не очакват
	нищо друго освен миналото —
	географска карта, пълна с прах.
	Скрити изречения живеят още в тях,
	в изсъхналата им уста.
	Някои имат хубаво лице
	за кратък миг. Почти безплътно,
	казват. Кой ли знае нещо
	за тези дребни фигури,
	които се отдалечават?

@@	1977
P$
