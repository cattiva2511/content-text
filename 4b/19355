P>
	Не тъгувай, златоока жабке,
	в блатистите води на езерото.
	Като огромна раковина
	ехти небето нощем.
	Ехтежът му ме вика у дома.

	С коса на рамо
	спускам се към светлото шосе,
	от кучета облаян,
	покрай окадената ковачница,
	където наковалнята стъмена спи.

	Вън пред стопанството
	тополите се реят
	в млечното сияние на месеца.
	Полята още дишат палещо
	сред писъците на щурците.

	О, земен огън,
	в сърцето ми прегаря друга жар.
	Ливада след ливада окосих,
	но нито стрък не беше мой.

	Вилнейте, бури есенни!
	В пустия простор
	да се събудят гладните сънливци.
	Няма сам да крача
	по светлото шосе.

	В покрайнината на нощта
	звездите ще проблясват
	като зъ`рното в хармана,
	ще се завърна в източната си родина,
	в утринното зарево.

@@	1928
P$
