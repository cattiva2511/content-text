P>
	Под прозореца чувам стъпки.
	В лозницата песен трепти.
	Кой ли ме чака в мрака?
	Какво ще ме навести?

	Сенки от стари години
	Пъплят по мойта стена.
	Историята ми нашепва
	За друга една страна…

	За бреговете и тъмни,
	За небето, потънало в зрак
	Над катедрали и лаври,
	За нейния вдигнат флаг.

	Ти, мое утро и пладне,
	Покрив пробит, хляб и плам.
	Страдание. Мое и твое.
	И нашия, нашия срам…

	Познат-непознат като своя
	Живот, чувам глас променен.
	Все по-тихо заливи плискат
	В златосянката на Пусен.

	О, страна, песента ти излитна
	В надрейнския чист лазур.
	Победният пламък гореше
	В мрачния свят на Латур.

	Под прозореца чувам стъпки.
	В лозницата те шумят.
	Кой ли ме чака в мрака?
	Влез, приятелю, идещ от път!

	Но вратата не се отваря.
	Пусто е вън. Пада нощ.
	И чувам: в огнището лумва
	Битката с нова мощ.

@@	1953
P$
