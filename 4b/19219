P>
	Срещал съм хора, които,
	попиташ ли ги за името,
	плахо — сякаш не могат да си позволят
	да имат название —
	„Госпожица Кристиан“, отговарят и сетне:
	„като малкото име“, искат да ти облекчат разбирането,
	никакво трудно име като „Попиол“ или „Бабендерерде“ —
	„като малкото име“ — моля, не натоварвайте паметта си!

	Срещал съм хора, които
	са израсли в една стая с родители и четирима братя,
	нощем, заболи пръсти в ушите,
	са учили край кухненската печка,
	издигнали се, външно красиви и ladylike* като графини —
	[* Изискани (англ.) — Б.пр.]
	а вътрешно нежни и отзивчиви като Навзикая,
	и носят чисти чела на ангели.

	Често съм се питал и не съм намерил отговор,
	откъде иде нежността и добротата,
	и до днеска не зная, но трябва вече да тръгвам.

@@	1955
P$
