P>
	Това е моята фуражка,
	това е моят шинел,
	ето моята самобръсначка
	в ленената торбичка.

	Консервна кутия:
	Моята чиния, моята чаша,
	върху бялата ламарина
	съм издраскал името си.

	Издраскал съм го с този
	безценен пирон,
	който крия
	от алчни очи.

	В походната торба има
	чифт вълнени чорапи
	и неща, които
	на никого не ще издам.

	Така тя служи нощем
	за възглавница на главата ми.
	Тази мукава лежи
	между мен и земята.

	Графита на молива
	обичам най-много:
	Денем той ми записва стихове,
	които измислям нощем.

	Това е моят бележник,
	това е моето платнище,
	това е моята кърпа за лице,
	това е моят конец.

@@	1945
P$
