P>
	Красивата ми сестра си замина и няма да я намериш,
	Не можеш да я срещнеш в града.
	Нито да й позвъниш по телефона или пък да й пишеш писма,
	Отиде в манастир, където не желаеше да бъде.
	В килия, която не харесваше.
	Понеже не вярваше в друго освен в живота тук,
	Който украсяваше със знамена и дрънкулки,
	Лъскаше го като златна купа, влюбената.
	Сила и очарование бяха нейните одежди.
	В пашкул се сви разкошната гъсеница,
	Изправена високо с огненото кадифе на кожата си,
	С треперещите рогчета на охлюв, незнаеща за своята метаморфоза.
	В мъничкия си ковчег лежи тя толкоз леко,
	Че на рамо могат да го вдигнат ралица и жълти цветове на боб
	И да го понесат посред житата
	Към празника на Сириус.

@@	1962
P$
