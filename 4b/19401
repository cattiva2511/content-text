P>
	лазур 	ръждиво-червено 	морско-синьо
	циганското лято на войната
	род айлънд или есенната яснота

	заливът 	вятърът 	тревата
	сред природата затворниците слушат
	лекция за разделението на властите

	пианото на теди уилсън
	call me joe* казва подполковникът
	[* Наричайте ме Джо (англ.) — Б.пр.]
	професор джоунс иронизира По

	на изток мъртвите
	тук новият проект от яворовите гори
	ерата на великия парализиран

	носталгия през октомври
	според хартата на комиксовото море
	към фара толкоз бял на нарагансет

@@	1962
P$
