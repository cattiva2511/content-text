P>
	Жените на приятелите развалят приятелството.
	Отначало плахо завземат част от приятеля,
	окопават се в него,
	изчакват,
	следят,
	привидно участват в приятелския съюз.

	Това късче от приятеля никога не ни е принадлежало —
	ние не забелязваме нищо.
	Но скоро положението се променя:
	те завоюват все повече и повече,
	проникват все по-надълбоко
	и скоро владеят целия приятел.

	Той се е преобразил; сякаш изпитва срам за приятелството си.
	Както преди се е срамувал от нас за любовта,
	така сега се срамува от нея за приятелството.
	Той вече не ни принадлежи.
	Тя не стои помежду ни — тя го е отвлякла.

	Той не е вече наш приятел:
	той е неин мъж.

	Някаква слаба наранимост остава.
	Тъжно гледаме подир него.

	Онази в леглото излиза винаги права.

@@	1925
P$
