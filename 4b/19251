P>
	Я виж: дебелият поет навънка,
	разбуден пак от своя зимен сън,
	на арфата си бодри песни дрънка —
	дзън-мрън; лъхти ветрец, небесен звън…

	Той озарен е, ангелче с къдрица
	венеца лавров му държи отпред.
	Ей, пролет иде — младата мръсница, —
	и пробва, още плахо, пирует.

	А барометърът заплашва: „Хора!
	Не бързайте! Ще падна скоро, знам!“
	Дори и барометрите дърдорят…
	На Теобалд в страната няма ням.

	В театъра намираш крах и свади;
	а идеш ли на карнавал, звучат
	протести — вкусваш всякакви наслади
	и всички все гълчат, гълчат…

	Огледаш ли Германия и този
	опасан от овни духовен мир
	с фатални Парси-фалове и пози —
	ех, Пролет! Нека зима е безспир!

@@	1914
P$
