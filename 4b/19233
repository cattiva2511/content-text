P>
	Пълно с плодове на бъз; живееше спокойно детството
	В синя пещера. По някогашната пътека,
	Където днес, кафява, дивата трева свисти,
	Размисля тихият клонак; звукът на шумата е

	Същият, когато синята вода се плиска сред скалите.
	Трепетна е жалбата на коса. Там един пастир
	Безмълвно следва слънцето, търкулнато по есенния хълм.

	Душата е едничко синьо мигновение.
	В края на гората се показва плахо дивеч, мирно
	Почиват в долината старите камбани, мрачните селца.

	По-благочестиво опознаваш смисъла на тъмните години,
	Хлад и есен сред самотни стаи;
	И в свята синева звънтят все по-далече светещите стъпки.

	Леко дрънва някъде прозорец; и до сълзи
	Трогва гледката на запустяло гробище връз хълма,
	Спомен за разказвани легенди; но понякога душата се избистря,
	Когато размишлява за щастливи хора, тъмнозлатни дни на пролет.

@@	1913
P$
