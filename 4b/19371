P>
	Луна, студена като рибна люспа
	в бамбуковия храст.
	Зелена се потапя светлината ти
	сред дървените сенки
	на оградите. На сутринта лежаха
	четири огромни риби в мрежата.
	С разтворени муцуни
	оплакваха се
	на деня.
	Тежка беше мрежата,
	когато към брега я мъкнехме,
	от толкоз много смърт.
	Луна зелена,
	ти умря сред зъзнещо небе,
	стъклено отекващо
	над бамбуковите покриви,
	гонг за смърт,
	голям и тих
	за дремещите негри.
	Чувате ли
	как през мрака
	на рибите
	невидимият и едва усетен
	хоризонт
	бавно ни руши?

@@	1948
P$
