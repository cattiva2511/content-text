P>
	Почакай мъничко, преди да дойдеш: остави
	часовника си с пясъка на безполезността
	при мен. Ще слушам как изтича ден след ден,
	макар за смъртника да е противен този звук.

	Косата също остави, понеже тука няма
	какво да прибереш. Тя само ще се счупи
	о камъка на горестта, под който тоз живот
	с последен дъх отчаяно се брани.

	Не скитай гола. Моя сън вземи за покривало.
	Прокъсано е то, но бе последната утеха,
	останала за бедността ми. Аз ще бдя
	при ангелите на неумолимостта.

@@	1959
P$
