P>
	Лицето ми е нива! Набраздено,
	Разровено поле от скръб! Без ред
	Дълбае времето, неутолено
	От бръчките, от образа ти блед.

	Лицето ми е нива! А скръбта —
	Сеяч! Ори ти, моя скръб! Изравяй
	Самоизмамата, надменността —
	Скръбта на страдащите не забравяй

	И преори лицето ми без мяра!
	Засей го с горести и този път!
	Лицето ми е нива, угар стара:

	Орачи и сеячи го плодят…
	И от глъбта му светлина прелива
	И става лик… Лицето ми е нива!

@@	1938
P$
