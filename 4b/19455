P>
	Пламък, кървава стръв —
	човекът красив. Като сън
	е цялото минало; блянове,
	с реките отплували,
	върху водата,
	без платна, по течението.

	Равнини — тези глухи
	села, крайнина на горите.
	И тъничък дим
	в простора,
	отвесен.

	Някога
	с бухнали бърни Перкун*
	[* Балтийски бог на небето и бурите, етимологически свързан със славянския бог Перун — Б.пр.]
	пристигнал, в брадата с перо,
	вървял по копитната диря на лоса,
	пелтекът дошъл,
	поел по реките, мрак
	подир себе си мъкнел с рибарската мрежа.

	Там
	бях и аз. В древното време.
	А ново така и не дойде. Аз съм мъж,
	една плът с жена си,
	децата си аз отглеждам
	за дни, свободни от страх.

@@	1961
P$
