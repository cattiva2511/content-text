P>
	Страхът се вдигна в мен.
	Като жена, която си е спомнила ужасно нещо
	и след това — ако държи две стаи —
	се лута от едната в другата,
	така страхът се лута в мен напред-назад.
	Често му приказвам,
	пея и за него аз се моля,
	или с часове чета на глас
	от много умни, много свети книги.
	Но това не му въздейства.
	Така той само става все по-тежък,
	докато всяко място, дето стъпи,
	се разтреперва.
	И вече всичко в мен трепери,
	колене, ръце и устни,
	а най-силно може би клепачите на моите очи.
	Но той не се успокоява от това
	и през портата на разума
	нахлува в бедната душа.
	А там отдавна всичко се люлее.
	Картини от небето и от ада
	сгромолясват се една връз друга и върху страхливката.
	О, бедната!
	Тя никога не ще успее да заспи,
	той никога не ще ми позволи да спя,
	понеже някой му е казал слово,
	което като меч,
	вързан за конеца на едничката надежда,
	виси над нас.

@@	1956
P$
