P>
	Рози, господ знае откъде така красиви,
	в зелени небеса градът
	привечер,
	в отминаването на годините!

	С какъв копнеж си спомням времето,
	когато една марка и тридесет ми бяха жизнено необходими,
	да, притиснат от неволята, ги преброявах,
	с тях трябваше да преживявам дните си,
	какво говоря дни: седмици на хляб и сливово пюре
	от пръстени гърнета,
	донесени от родното ми село,
	още озарени от домашната оскъдица,
	как жално беше всичко, как красиво и трептящо!

	Какво е блясъкът на европейските авгури,
	на прославените имена,
	на Pour le mérite*,
	[* За заслуги (фр.) — Б.пр.]
	които гледат себе си и продължават да творят,

	ах, само отминаващото е красиво,
	припомняйки си бедността,
	а също застоялото, което не усещаш,
	хлипаш и се регистрираш като безработен,

	чудесен беше този Хадес,
	който застоялото приема
	като авгурите —

	никой да не плаче,
	никой да не казва: аз, тъй сам.

@@	1952
P$
