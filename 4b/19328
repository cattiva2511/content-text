P>
	Красива като никога съзрях Земята.
	Приличаше на остров, плуващ с ветровете.
	Щастлива, чиста, сипеше из небесата
	Прекрасните отблясъци на младостта.

	Искряха в пазвите й сини езерата,
	Реките й с ливади покрай бреговете.
	Навред шумяха в светлината й горите,
	Понасяха се птици с нейния летеж.

	Богата с пъргави животни бе Земята.
	Жребчета скачаха из ясните поляни,
	Крещяха звънко малки птички от гнездата,
	В камъша гукаше люпилото безспир.

	Пред тухлените къщи, сгушени в бъзака,
	Играеха деца и пумпали свистяха;
	Те с песни сплитаха сред жълтите поляни
	Венци от билки и жълтурчета подред.

	Безспир се люшкаха сред вятъра полята
	В зелената си младост, с повея си дъхав;
	Въртяха се с размах на мелници крилата,
	Платна летяха към пристанищния кей.

	Безспир кръжеше в младата си мощ Земята
	През седмоцветните лъчи на небесата;
	Набързо само като сянката на облак
	Полягаше върху лицето й нощта.

@@	1935
P$
