P>
	Дарих ти всичко със охота —
	душа и плът, пари и дни.
		Ти мъж си — ти си ми животът,
		мой малък ад и висини.
			На щастие се наслаждавам
			от твоето лице, коси.
			Така подробно те познавам —
			ах, нежен с мен не си.

	Целуваш хубаво. Показваш
	наслада що е. Аз мълвя —
	обичаш клюки. Забелязваш,
	че трябва да се начервя.
			Към всяка друга си безчувствен —
			тя няма да те изкуси;
			и вярвам, че не си изкуствен…
			Но нежен с мен не си.

	Да беше нежен!
			О, за мене
	да би намерил топлота!
	Подобно пролетно ръмене
	ще ме обгърне нежността!
			Но ти си твърд и гледаш строго.
			Аз слаба съм. Не се муси!
			Обичаш ли, ще страдаш много.
				Ах, нежен с мен не си.

@@	1931
P$
