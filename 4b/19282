P>
	Блуждаят още звуците, застиват
	И бдят, отдръпват се пред урагана,
	Прозвънва тон — последната камбана:
	И гръмват, сякаш планини се сриват,
	Ликуват звуците, нахлуват с ек
	И в теб, и в мен и властно ни пленяват
	— Желаем само да сме отзвук лек, —
	Но те към светъл връх ни извисяват,
	Отдето всичко покрай нас за миг
	Добива своя неподправен лик.
	Редят ни звуците, мълвят: „Недей,
	Това е дребно, онова — голямо!“
	Велико време! Как отеква само…
	В могъщата му фуга ти се влей!

@@	1938
P$
