P>
	Ние, майките,
	в дома си спастряме
	семена на копнежа от морската нощ,
	пастирки сме ние
	на разпиляно имане.

	Ние, майките,
	с планетите
	мечтателно скитаме,
	приемаме прилива
	на отминалия, на идния ден,
	с рожбите си
	като с остров
	сме сами.

	Ние, майките,
	на смъртта казваме:
	разцъфвай в кръвта ни.
	За любовта носим пясък,
	а за звездите — сияещ всемир.

	Ние, майките,
	в люлките люшкаме
	здрачните спомени
	за деня на Твореца…
	Ритъмът на диханието
	е нашата любовна песен.

	Ние, майките,
	напяваме в сърцето на света
	музиката на покоя.

@@	1949
P$
