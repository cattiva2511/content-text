P>
	Моят стар моряшки костюм! В него все още намирам топчета най-разноцветни.
	Как си припомня ръката ми детските джобове, мили, приветни!

	Трохи от закуските, малък подковообразен магнит,
	Бележник със „Списък на учители и съученици“, доста изтрит.

	Спомням си: В предния двор се намираше помпа, увита цялата в слама,
	През междучасието в десет там ни обземаше радост голяма.

	Разпятие, портрети на кайзера, гъба, дъска, тебешир, показалка,
	И зеленият чин, в който бях издълбал своя дупчица малка.

	Следобед в четири, как само изхвръквахме от любимото здание.
	Ритахме топка сред калните, стъпкани вече поляни.

	Всичко бе силно, сурово, буйно, чудесно,
	Никога после не съм дишал тъй дълбоко и лесно.

	Сещам се: Често наведен, сякаш през порта разглеждах света между краката,
	Тогава по-други и чужди изглеждаха слънцето, небето, земята.

@@	1910
P$
