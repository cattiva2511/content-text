P>
	Пиесата е с мироглед. Като мишленце
	седи до мен Отилия, съвсем без мощ.
	Един очаква след театъра каренце,
	друг — сладка нощ…

	Долага за търговците слугата,
	гърми шампанско, дамата е с тоалет.
	А тази шие шапки… Галя й ръката…
	Какъв късмет!

	На сцената любов и страст до изнемога,
	но всичко — сдържано, прилично, с красота.
	„Отилия — шептя, — цениш ли ме, за бога?!“
	Ах: кимва тя.

	И вече ми е все едно: не забелязвам
	трагедията, даже чувствам малко хлад.
	Щом дамата отрова глътва, казвам:
		„И съм богат…“

	Не ме засяга глупавата им интрига!
	Виж само как стърчат покрай трупа любим!
	Достатъчно!
			„Отилия! — изричам. — Стига,
	да си вървим…“

@@	1913
P$
