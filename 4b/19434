P>
	Откривам те вред по земята: във Фландрия долу в полето
	Или в гласовете под живата сянка на римски фонтан,
	Навсякъде, гдето околният хлад ни обгръща сърцето,
	Грози ни трагичната твоя осанка на призрак смълчан.

	Съзираш ти острите тръни, които човек е посипал.
	По пътя, изпълнен с коварни заплахи, духът ти е смел.
	Но ти си сиротен, за тебе едва ли е някой попитал,
	Когато под яркия северен свод в самота си поел.

	Ужасният пакостник само те следва. Недей да студуваш,
	Загръщай се в расото. Пътят пред теб ще е дълъг сега,
	Селцата остават назад. Гласовете им вече не чуваш,
	Пресъхват водите в дъха на безкрайната твоя тъга.

@@	1942
P$
