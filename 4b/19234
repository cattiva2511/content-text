P>
	Слиза вечер в старата градина;
	Времето на Соня, син покой.
	Странстване на дива бекасина;
	Дънер гол сред есенен покой.

	Слънчоглед поляга нежно, сплита
	В клуп на Соня белия живот.
	Рана алена, незнайна, скрита,
	Дири тъмни стаи за живот,

	Дето сините камбани бият;
	Стъпките на Соня, благ покой.
	Там умиращи животни вият,
	Дънер гол сред есенен покой.

	Слънцето на стари дни огрява
	В миг на Соня белите й вежди,
	Сняг ланитите й овлажнява
	И пустинята на двете вежди.

@@	1913
P$
