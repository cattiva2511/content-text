P>
	Цъфти по-близо, сияй,
	Нежен вечерен лик.
	В гаснещия светлик
	Заслепения ти приласкай.

	Бяло лице. Как блести
	Под ледената луна.
	Нощем на звездна шейна
	Тя в простора лети.

	Чуй, някой пее насън…
	Нима в полунощния час
	Ти ми плачеш с трепетен глас
	Под небесния звън?

	Ах, бродя с развени коси
	В лабиринта на бляна.
	От участта пропиляна
	Никой не ще ни спаси.

	Над главата ми ти протегни
	Гибелна бяла ръка.
	Нощта като чудна река
	Прелива в поля, долини.

	О, отмини, отмини,
	Роптаещ печален лик.
	В чезнещия светлик
	Другаря си ти напусни.

@@	1953
P$
