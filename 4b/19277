P>
	Още броди нощем по Земята —
	Тя, най-тежкото сърце човешко.
	Броди бавно под звезди, дървета,
	През врати и пътища повява.
	Древна майка, най-злочеста майка!

	Толкоз мляко имаше в гърдите,
	Толкоз много синове отгледа.
	Скитай вредом! — Нощем по Земята,
	Древна майко, ядка на Всемира,
	Като гаснеща звезда прелиташ.

	Под звезди, дървета, броди нощем
	Тя през хиляди стъмени стаи,
	Дето спят жените — млади майки,
	Броди край креватчетата с мрежи
	И в лъча на сънищата детски.

	Спира се до някоя главица
	И се взира там с такава мъка —
	Немощен ветрец, от скръб изваян, —
	Че скръбта намира образ в нея,
	А светликът в мъртви лампи плаче.

	И жените стават от леглата,
	Щом си тръгне — боса, с тежки стъпки…
	Дълго бдят край сънищата детски,
	Гледат бавно стаята сред мрака,
	Бършат сълзи на невнятна мъка.

@@	1914
P$
