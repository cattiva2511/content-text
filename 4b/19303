	Густав Хайнзе (1896–1971) е австрийски поет, който десетилетия наред живее и твори в България. Пристига в София през двадесетте години на XX век. Създава тук семейство, заживява с българската култура и до края на дните си превежда от български на немски творби от български поети.
	Сто и десет години след рождението на Густав Хайнзе преводаческото му наследство е обединено в един том под надслов „Български напеви“ („Bulgarische Gesänge“. (2006), за да представи на съвременната немскоезична публика творци на българското слово: от Любен Каравелов и Иван Вазов до Валери Петров и Леда Милева. В антологичния сборник са включени избрани поеми и балади, създавани в продължение на едно столетие (1875–1970).
