P>
	Всички полета и гледки
	Потъват в синята глеч
	И всяко дърво край реката,
	Поела на север далеч.

	Сини облачни материци,
	Бели лодки с издути платна,
	Бреговете на небесата
	Разяждат вятър и светлина.

	Когато вечерите изтлеят
	И заспиваме в късния час,
	Сънищата прекрасни
	С леки стъпки влизат при нас.

	И зазвучават цимбали
	В ръцете им ясни, горещи.
	Някои шепнат и стискат
	Пред лицата си ярки свещи.

@@	1911
P$
