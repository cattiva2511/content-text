P>
	Обичам те, че зорко в мене бдиш,
	Обичам те, че тайно ме градиш.

	Обичам те, че мразиш слабостта
	И всичко излиняло в любовта.

	Обичам те, че искаш ти от мен
	Без страх да крача, с поглед извисен.

	Обичам те, че само ти успя
	В сърцето ми да разгориш борба.

	Да те обичам трябва. Ти в нощта
	Живот ми вдъхна с любеща уста.

	Да те обичам трябва. С твоя смях
	Просветнах сам и своя лик огрях.

	Да те обичам трябва като зрак,
	Обичам те, мой блян и таен знак.

	Обичам те, мой кестен в паметта,
	Бял облак, литнал в синя висота.

	Ти бе в полето малкият поток,
	Ти беше моят небосвод дълбок.

	Да те обичам трябва. Всичко в мен
	Е твое — аз от теб съм озарен.

	Каквото бях, каквото даде плод —
	То с мен ще те обича цял живот.

@@	1919
P$
