P>
	Сега е неделна утрин;
	и просто за разсънка
	стоим си на прозореца
	и гледаме навънка.
			Слънцето грее. Животът тече.
			Мъничко куче, дебело момче…
			Открихме се двама, любовта ни зове
			за дни, за седмици, месеци,
				за часове — часове.

	Аз, мъжът, за нищо не мисля.
	Днес мога у дома да остана,
	днес не ходя в бюрото, но трябва
	с данъка да се захвана…
			Часът колко е? Туй не важи.
			Като съпруга тя с мен се държи,
			привързан се чувствам, не сме врагове —
			за дни, за седмици, месеци,
				за часове — часове.

	Аз, жената, тук идвам с охота.
	За сватба сега не говоря.
	Но един ден ще го вкарам в ярема,
	с него ще се преборя.
			Дебеланата на онзи балкон
			на детето си дава бонбон
			и играе си с кучета — две…
			Такъв ще е и моят живот,
				не само за часове — часове.

	Между главите ни ток протича;
	все още влече ни любов.
	След време ще се разделим,
	ще дойде друга… ще дойде нов…
		Или ще живеем завинаги двама:
			тогава ще угасне големият пламък,
			а любовта ни ще стане рутинна.
			И само нарядко в нас ще кълве
			споменът за една чудна година
				и за часове — за блажените часове.

@@	1928
P$
