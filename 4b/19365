P>
	Над облаците
	тропат колелата на каруци,
	бежанци откъм селата,
	на път.

	Здравеняци
	прогонват с яка длан мъглата,
	пренасят сънени жени
	през брода.

	Тръстиките,
	почти неузнаваеми.
	Мъж,
	през рамото преметнал мрежа,
	стои край водоема
	и изкормя рибите.

	Белези от рани,
	рибешки хриле,
	светлеят под луната.

	Словото, посято за нощта,
	покълва, пуска корени сред вятъра.
	Безкрайна е
	литанията на дъжда.

@@	1972
P$
