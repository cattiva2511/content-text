P>
	Пак крадецът у съседа сви,
	а прозорецът ми бе отворен;
	като сюнгер, напоен догоре,
	в самота сърцето ми кърви.

	Пак се гърчат устните ми днес,
	ронят плач, молби, закани луди;
	а отсреща всичко се разбуди,
	в бяг летят кокошки, котка, пес.

	Не дойде при мен, отново взе
	същество, ламтящо да живее;
	лунният часовник пак беснее,
	вре стрелките в моите нозе.

	В горест съхнат жадните уста,
	в горест тръпне чашата в ръката,
	в горест моля милост за душата
	и предъвквам свойта самота.

@@	1956
P$
