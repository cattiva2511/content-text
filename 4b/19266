P>
	Например вие, Феърбанкс, просто сте страхотен!
	Знам, имате си собствен океан,
	пари и щастие… и никога самотен…
	с женичка, сладка като марципан…

		Но, мисля си, дали в среднощ, тогава,
			когато всичко спи, скръбта не ви напява:
				„Да, винаги щастлив… това е анекдот.
				Цял ден?
					Година цяла?
							Цял живот?…“

	Например вас, съпруга, всеки облажава:
	жена ви е кралицата на красотата.
	Пред вас от ваната Венера се явява…
	А ние гледаме я на плаката.
		Благата си съдбата разпределя вещо.
			Но след години в погледа ви трепва нещо…
				Така бръмчат мухи, залепнали в компот…
				Цял ден?
					Година цяла?
							Цял живот?…

	Човече, не завиждай!
					Щастието дави…
	И в долината не забравяй върховете:
	Добро е нещо, щом веднъж се прави.
	Принуден ли си да го вършиш вечно — не е цвете.
			Обичаш пиле. Но какво ли ще речеш,
			щом всеки ден ти дават пиле да ядеш?
			Е, виждаш ли? Цениш го като епизод…
	Бъди мъдрец!
				И дръж на собствения си живот.

@@	1930
P$
