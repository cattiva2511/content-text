P>
	аз съм представител
	представям всичко
	стоката е без значение
	ако никой не я знае
	значи сте модерна домакиня
	ако мнозина вече са я купили
	значи сте в крак с времето

	аз проучвам тук общественото мнение
	правим средностатистически извадки
	но тези извадки
	са си нашите извадки
	нищо не е обективно
	както си постелеш
	такова ще е твоето бъдеще

	аз гадая на ръка
	линиите са
	като всички линии
	но линиите са бъдещето
	щом клиентът ми харесва
	ще му върви в живота
	но не съвсем
	съвсем премного се натрапва

	аз съм просяк
	и преглъщам все трохи
	та тези горе да не се задавят
	неумереното е нездравословно
	а тези долу трябва да участват
	милостта е доброволна
	нищо не ти струва

	аз съм малък
	всички ме подритват
	скоро вече няма да съм малък
	тогава аз ще ги подритвам

	аз съм ученичка
	мъчно ми е за учителите
	моите почти забравени възлюбени
	ще ми напишеш ли шестица

	аз съм жената в градския клозет
	там съм
	където всички стават равни
	всички са еднакво дребни
	стотинките и автомата
	нужда и руло хартия
	всички те от мен зависят

	аз съм от тайните служби
	назначен съм заради сигурността
	сигурността на малцинството
	е по-важна от сигурността на мнозинството

	аз съм футболист-бранител
	силата ми е в краката
	главата ми е празен орех
	но миналата събота изглежда поумнях
	направих грешна стъпка
	остарявам

	аз съм домакиня
	яйцата взимам
	разбивам им с бъркалката жълтъка
	разбивам го до кремообразна маса
	разбивам и белтъка на твърд сняг
	разрязаното с ножа трябва да личи
	и скоро тортата ми е готова
	така мъжът ми ще се наяде с охота

@@	1978
P$
