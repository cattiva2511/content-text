P>
	Онзи господин оттатък си поръчва втора бира,
	това ми е приятно, така не се налага да се укорявам,
	че между другото и аз гаврътвам по една.
	Човек веднага смята, че е болен,
	в един американски вестник даже четох,
	че една цигара съкращавала живота с тридесет и шест минути,
	в това не вярвам, сигурно зад тази статия стои
	концернът „Кока-кола“ или някоя компания за дъвка.

	Живот нормален и нормална смърт,
	това не значи нищо. И нормалният живот
	докарва смъртоносна болест. Въобще смъртта ни
	няма нищо общо със здраве или болест,
	тя просто ги използва за целта си.

	Как разбирате това: Смъртта ни няма нищо общо с болест?
	Разбирам го така: Мнозина заболяват, ала не умират,
	значи има тук и нещо друго,
	фрагмент проблематичност,
	факторът несигурност,
	тя не е тъй ясно очертана,
	и косата не размахва,
	наблюдава, гледа иззад ъгъла, дори се сдържа
	и е музикална с друга, собствена мелодия.

@@	1951
P$
