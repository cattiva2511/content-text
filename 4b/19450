P>
	Приготвих
	всичко,
	което ми е нужно:
	здрав капан за обирджии, кухненски
	пособия, уред за затопляне на бира,
	тези обичайни дреболии на гостоприемството,
	особено красиви ножове,
	стари фотографии, с петна от мухъл,
	джобен пистолет на подходящо място
	под покривката на масата,
	препарат за чистене, студен
	пастет от дивеч,
	пирамида чаши,
	бдителен стоящ часовник,
	ивичеста котка,
	за умилкване.
	Седя
	сред своето имущество,
	щастлив, че с него мога
	да се разпореждам.
	Когато позвънят,
	ще сложа черното кафе.
	Бавно ще прелиства
	вестник
	некролозите им.
	Това ще стори въздушното течение,
	а то ще дойде от вратата,
	която ще отворя.

@@	1982
P$
