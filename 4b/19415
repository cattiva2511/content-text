P>
	В дълбоката си замечтаност,
	слънцето обърна своя път,
	сега нагоре по потока се завръща вкъщи
	над землистата вода и острите треви
	към младата зелена ръж.

	Трескаво щурците в детелината скриптят,
	догдето една птица посред песента
	тайната си с яд осакатява
	и дъждоносният ветрец пресъхва.

	Все тъй не зная накъде да тръгна.
	Сянката ми своята посока сбърка
	и унизено спря пред дивия разцъфнал мак,
	който пак почти враждебно се разтваря.

	Пътят ми отново става тяло на змия
	с множество извивки по гърба
	и с хищен раздвоен език,
	който срещу гробището се насочва.

	Защо ли слънцето не си отиде по-прозрачно?
	Защо нелепата ми сянка все очаква
	твоята да се покаже лъчезарна
	от тъмната зловеща туя*?
	[* Вечнозелено кипарисово „дърво на живота“ — Б.пр.]

@@	1962
P$
