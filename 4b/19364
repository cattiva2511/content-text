P>
	Когато коленичиш край гората,
	с червена шума по косите,
	долавяме тъгата на пейзажа,
	прекършения смях
	на окосените ливади,
	уморения летеж на птиците
	сред облаците на привечерта…
	Долавяме смъртта,
	сладостния плод на мъката,
	узрял през лятото у нас
	и напращял от семена.
	Как прелестно е твоето умиране
	в сянката на небесата,
	как ликът ти се усмихва —
	освободен и примирен…

@@	1972
P$
