P>
	Всички имат небесата, любовта и гроба,
	няма да се занимаваме с това,
	за него е говорено и мислено в културните среди.
	Новото сега обаче е въпросът за изграждане на фразата
	и той е неотложен:
	Защо ли нещо изразяваме?

	Защо римуваме или рисуваме момиче
	направо или като огледално отражение,
	или скицираме на къс необработена хартия
	безброй растения, корони на дървета, зидове,
	последните като охранени гъсеници с глави на костенурки,
	проточващи се необикновено ниски
	в определен порядък?

	Внушително и безответно!
	Мотивът не е хонорарът,
	мнозина от това гладуват. Не,
	има някакъв импулс в ръката,
	управляван отдалеч, нагласа в мозъка,
	навярно закъснял Спасител или звяр-тотем,
	формален приапизъм в ущърб на съдържанието,
	това ще отшуми,
	но днес основното е
	изграждане на фразата.

	„Малцината, които от това разбират“ — (Гьоте)* —
	[* „Фауст“, сцена „Нощ“ — Б.пр.]
	всъщност от какво?
	Допускам: от изграждане на фразата.

@@	1950
P$
