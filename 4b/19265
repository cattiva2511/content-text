P>
	Ти срещаш го в някаква светска среда.
	Той бъбри. Вежлив е. В подем.
	Познава добре всяка тенис звезда.
	Изглежда красив. Без корем.
		Танцува отлично. Не снемаш очи…
		Но там и мъжът ти стърчи.

	Сравняваш ги тайно — това все пак може.
	Мъжът ти е с нисичък ръст.
	Как само стои като пън — о, боже!
	Вратът му направо е тлъст!
		И мислиш си вече: „А всъщност… Освен…
		Да, онзи е тъкмо за мен!“

	Ах, мила госпожо! Изслушай добре
	стареца врял и кипял:
	И с другия мъж, след година, след две,
	ще бъдеш на същия хал!
		Тогаз ще му знаеш ръцете, устата;
		тогаз ще го гледаш по гащи в кревата;
		тогаз ще е сит той на твойте кавги;
		тогаз ще си чула ти всички шеги;
		тогаз ще го виждаш за радост и яд
		отгоре, отдолу, отпред и отзад…

	Повярвай ми: в близостта идва момент,
	когато спасява ни хепиенд.
	На прием сме често чаровно-красиви…
	но в делника пак сме еснафи свадливи.
	За нас не съди по добрия ни миг.

	А щом си открила все пак хубостник,
	който безкрайно не ти се въси:
		то остани при мъжа си!

@@	1930
P$
