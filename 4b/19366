P>
D>
	На Михаел Хамбургер
D$
	Забулена сова,
	дъщеря на снега,
	подвластна на нощния вятър,

	все пак с ноктите
	корени пускаш
	в плесенясали келяви зидове,

	клюнест лик
	с кръгли очи,
	сърцезастинала маска
	от перата на белия пламък, недокоснат
	от време и от пространство,

	студено вее нощта
	към старото селско стопанство,
	в предния двор мъждив сбиротък,
	шейни, товари, заснежени фенери,

	в делвите смърт,
	в каните яд,
	Заве`тът пригвозден върху гредите.

	Потайното под
	лапите на канарите,
	пролуката към нощта
	смъртният страх,
	като щипеща сол вложен в плътта.

	Нека се спуснем
	с езика на ангелите
	към разбитите тухли на Вавилон.

@@	1973
P$
