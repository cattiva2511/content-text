P>
	„Отче, аз мога да летя —
	Рече шивачът на попа, —
	Ще литна като стрела!“
	И се качи без уплаха
	На високата църковна стряха
	И там си привърза крила.
		Попът продължи в здрача.
		„Това са празни мечти!
		Човекът не е птица
		И никога не ще лети!“ —
		Рече попът за шивача.

	„Отче, преби се шивачът —
	Рече тълпата на попа, —
	Издъхна безумецът млад!
	Крилата му се раздраха
	И сега лежи, сиромаха,
	На твърдия църковен площад.“
		„Нека забият камбани!
		Това бяха празни мечти!
		Човекът не е птица
		И никога не ще лети!“ —
		Рече попът на всички миряни
P$
