P>
	Догдето хора с теб ридаят,
	от греховете си сломени,
	догдето в мрак звезди сияят,
	с безброя си благословени,
	догдето славеите пеят
	в най-тъмната и тъжна нощ,
	догдето в обич ще се слеят
	любящите с блажена мощ,
	догдето хвъркат пеперуди
	и полетът им се въздига,
	догдето има мисли луди
	и нещо все не им достига,
	догдето не ламтят сърцата
	добри да станат сред беди,
	догдето смърт грози душата,
	стани човек и смел бъди!

@@	1944
P$
