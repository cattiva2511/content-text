P>
	С какво ли бих могъл да покруся аз теб, непокрусимата?
	Погубих дни и нощи в размишления,
	примамван с гласовете на надеждата,
	че времето е мое притежание
	и в неговата безизмерност възможното ще се роди.

	Сега те виждам покрусена, теб, непокрусимата!
	Как стана тъй, кажи?
	Наистина, бе мое търпеливото, протяжно време,
	но не и краткотраещият миг.
	Той него Другият обхвана, когото тъй и не познах.
P$
