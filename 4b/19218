P>
	Да не знаеш английски
	и да чуеш за добър английски криминален роман,
	непреведен на немски.

	При жега да видиш бира,
	която не си в състояние да платиш.

	Да имаш нова мисъл,
	която не можеш да развиеш в стих на Хьолдерлин,
	както правят професорите.

	Нощем на път да чуеш плясък на вълни
	и да си кажеш, че те винаги правят така.

	Много лошо: да те поканят на гости,
	когато вкъщи е по-тихо,
	кафето по-добро
	и не е нужно да разговаряш.

	Но най-лошо:
	да умреш не през лятото,
	когато всичко е светло
	и пръстта е лека за лопатите.

@@	1952
P$
