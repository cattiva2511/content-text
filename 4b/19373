P>
	Дошли от фреските на Го`цоли,
	в наследство красота и гордост взели,
	с чела на строги гении или
	огрени от дъха на Ботичели,

	те ведро разорават в маранята
	по Апенините златистите нивя.
	По скатовете вият се лозята.
	Небето се разтваря в синева.

	Кавал ечи. Колона извисява
	сред сребърни маслини строен стан.
	А Херкулес замахва с боздуган
	и в кулата камбана проехтява.

	Оре селякът в край на древни песни,
	бразди с бика наетите земи.
	В дворците Дантев глас все тъй гърми —
	за свобода пламтят слова чудесни.

	Оре селякът. Словото дочува.
	Обгръща с поглед своята страна.
	И там, на господарската стена,
	той скоро сърп и чук ще нарисува.

@@	1954
P$
