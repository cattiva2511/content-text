P>
	Вечер заехтява есенният лес
	От смъртоносните оръжия, златистите поля
	И сини езера, в небето слънцето
	Сърдито се търкаля; а нощта обгръща
	Умиращите войни, дивите роптания
	На разкъсаните им уста.
	Но под върбите бавно се натрупва
	Червен облак, в който гневен бог живее,
	Цялата пролята кръв, сред лунен хлад;
	Всички пътища извеждат в черното разтление.
	Под златните клонаци на звездите и нощта
	В смълчаната горичка сянката се люшка на сестрата,
	Дошла да поздрави душите на героите, кървящите глави;
	В тръстиките звучат по-тихо, тъмни, флейтите на есента.
	О, горда скръб! Олтарите й от желязо,
	Парещият пламък на духа подхранва днес могъща болка,
	Всички неродени внуци.

@@	1914
P$
