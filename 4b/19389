P>
	Известия, за мен определени,
	трополят от дъжд на дъжд,
	от каменен на керемиден покрив,
	разпространяват се като зараза,
	контрабандна вещ, доставена на някой,
	който не я иска —

	Отвъд стената ламарина на прозореца дрънчи,
	ехтящи буквички, които се подреждат
	и дъждът говори
	на език, за който мисля,
	че не разбира никой, освен мене —

	Изумен дочувам
	послания на отчаянието,
	послания на бедността
	и послания на упрека.
	Обижда ме, че са отправени към мен,
	понеже никаква вина не чувствам.

	С ясен глас изричам,
	че не се страхувам от дъжда и неговите обвинения,
	също и от онзи, който ми ги праща,
	че ще дойде час,
	когато ще изляза да му отговоря.

@@	1949
P$
