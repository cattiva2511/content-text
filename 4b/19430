P>
	За любовта е всичко важно и любимо:
	една невидима трапчинка на страната,
	плетеницата от бръчки край очите
	белег от детинство на петата,
	скрито петънце по кожата
	една подуваща се вена
	и оголяващото място сред косата.

	Всяка загуба превръща се в печалба
	и спомените умножава.
	По-скъпи от насладата ни прави нежността,
	страданието от преходността ни обновява.
	През филтрите на предпазливата печал
	натрупваме безсмъртна красота.

@@	1981
P$
