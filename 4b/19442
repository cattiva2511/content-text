P>
	На декемврийския перон в един часа след полунощ.
	Фигурата ти изрязана в студа,
	с бяла дреха, шалът ти преметнат над главата,
	и със сияещо в раздялата лице.

	Измислям те за сетен път в момента на сбогуването:
	Объркана от нежност и копнеж за щастие,
	с притихнал от желанието глас
	сред зимния замръзнал въздух.

	Измислям те за сетен път: сега създадена
	да тръгнеш с мен, не с другия, мъжа
	с изправена яка на шлифера,
	свалил стъклото на прозореца в купето
	на влака за далечни разстояния, и махащ.

	Оставаш там, полюшвана от вихрите на сивата виелица,
	оставаш там с прегръдката, целувката, с уханието на твоята кожа.
	И черно-белият шахмат на тази снежна нощ
	поляга на лицето ти; разбирам,
	че нищо в теб за мен не е предназначено.

@@	1955
P$
