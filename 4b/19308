P>
#	1

	През оня ден на синия септември
	Под млада слива аз държах смълчан
	В прегръдките си бледата любима,
	Безмълвна и красива като блян.
	А в лятното небе високо горе
	Над нас се рея дълго облак бял.
	Когато после пак глава повдигнах,
	Подирих го — той беше отлетял.

#	2

	От оня ден изминаха години.
	Без шум отплуваха към вечността.
	Изсечени са сливите навярно
	И питаш ти: „Що стана с любовта?“
	Повярвай ми: не мога да си спомня
	И знам какво си мислиш в тоя час.
	Наистина лицето й забравих,
	Знам само, че целунах го тогаз.

#	3

	Целувката май също бих забравил,
	Ако не беше онзи облак бял.
	До днес го помня, ще го помня вечно —
	Над нас сред синевата затрептял.
	Пак сливите цъфтят. А на жената
	Навярно седми син се е родил.
	Но облакът цъфтя минути само,
	Подирих го — той беше се стопил.

@@	1920
P$
