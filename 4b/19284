P>
	Видяхме как се сриват градовете.
	Къде да дирим днес сигурността?
	Остана ли приятел? Доброта?
	Нима сред ада ще поникне цвете?

	С уверен поглед, впит в безкрайността,
	Без името на Бог да призовете,
	Със себе си повели спор в гръдта,
	Преди последен стон да издадете,

	Пак горди, че на времето в пастта
	Растете — вие, моите другари:
	Сам врекох се на вашите души —

	Дължа на вас, калените в пожари,
	Че вечната разруха на света
	Живота ми все пак не разруши.

@@	1938
P$
