	Уважаеми, читатели, отново имам възможността да се обърна към вас, след като сте прочели втората книга от поредицата „Звънтящите кедри на Русия“. Зная, че за пореден път сте станали свидетели и участници в странното приключение, което споходи автора на тези книги. Отново сте видели много неща, които се случват в живота ни, но които понякога подминаваме и не забелязваме, а след време съжаляваме за това. Очевидно е, че всичко е в наши ръце, че ние сме тези, които ръководим живота си. Колко по-добре би било, ако се вслушвахме във вътрешния глас и в интуицията си, стремейки се да бъдем по-добри и по-честни към себе си, към нашето общество, към нашата Родина. Днешните ни мисли са утрешният ни ден и единствено от нас зависи какъв ще бъде той. Докосването до голямата Истина за живота, до истинските ценности, мислите и идеите, които ни внушава Анастасия, са истинско откритие. По-нататък, в следващите книги, ще се научим как да създадем Пространство на Любовта за нашите деца, как да моделираме живота си и да разберем кои сме. Убедена съм, че ще имате търпение да се срещате и в бъдеще с Анастасия, да чуете мислите и натрапчивите й съвети, които тя отправя към нас. Ако искате да споделите своите чувства и желания, своите открития и предложения, пишете ни, защото всички ние имаме какво да споделим и какво да направим за България.
	С огромна радост искам да ви запозная с част от писмото на група читателки от Сандански:
C>
	Обмисляме идеята за създаване на български сайт на хора, които обичат да творят. Защо да не го наречем например фонд „Бастет“? Богинята Бастет от долмените в Сакар е нашата художничка и прамайка на Рода ни по българските земи. Има идеи, по които трябва заедно да работим за Родината на България.
	Днес трябва да се учим на оптимизъм и на радост; да творим измерение на Любов и Доброта.
@	С поздрав: Маргарита, Здравка, Лариса и др. от Сандански. Ако желаете да се свържете с нас, адресът ни е в издателство „Аливго“.
C$
P>
#	Анастасия
	Едно момиче, човек и жена,
	тя няма нищо и не желае нищо от нас,
	а ни припомня Истината,
	заложена вътре в нашите сърца,
	— кротко, нежно, с много Любов.
	Казват, че я няма.
	И ти ли вярваш в тази лъжа —
	заблудите и лъжите, в които сме расли,
	крият от нас светлината и радостта.
@	Лидия Чолева
P$
