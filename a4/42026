	Уважаеми читатели, отново имам удоволствието да ви представя поредната трета книга от цикъла „Звънтящите кедри на Русия“ — „Пространство на Любовта“.
	И в нея, както и в предишните две книги, ни се дава възможността да се приближим, и докоснем до Истината, тази, която търсим. Всеки от нас се опитва да нареди пъзела, наречен Живот. Смятам, че след като сте прочели и третата книга, сте намерили и още едно парченце от него.
	Получавам много писма от цялата страна и съм щастлива, че и в Шумен и Горна Оряховица, Видин и Сандански, Пловдив и Велико Търново и в други малки и по-големи села и градове хората търсят, вярват, и съм убедена, че ще намират отговори на многото въпроси, които непрекъснато си задават. Искам да ви предложа част от едно писмо, което пристигна от Пловдив, както и едно стихотворение.
	Много и именно те, многото читатели, ще помогнат на добрите сили, задвижени от Анастасия, да дойде по-скоро дългоочакваният Рай на Земята. Как чакам това време! И зная, че ще дойде! Чувствам го със сърцето и с душата си!

P>
#	Анастасия, ние сме с теб!
	Русия. Тайгата. И синьото небе.
	Поляните, недокосвани от човешките ръце.
	И кедрите, със птиците накацали по тях,
	И пълният с разнообразие животински свят.

	И там, на мъничка поляна,
	Растяла весела, щастлива и засмяна,
	Една жена, Анастасия се зовяла
	И цялата природа с любов над нея бдяла.

	Ненадмината мечтателка била
	И нищо, че живеела сама,
	Всичко знаела за цивилизования свят
	И можела да направи всеки здрав и млад.

	Лечителка чудесна тя била,
	Познавала всичко, що расте на таз земя.
	Знаела лечебната им сила,
	С която природата ги е дарила.

	Има начин на засаждането, казва тя.
	Спазиш ли го, ще изгониш болестта.
	Семенцето девет минути в устата го задръж,
	После трийесет секунди в дланите си го подръж.

	Отвори ръце. Въздуха към него ти духни
	И после във земята с ръце го посади.
	След три дни го поливай с вода,
	В която си измил босите крака.

	С любов го гледай как расте,
	Често милвай го като дете
	И то ще ти даде онези вещества и витамини,
	От които болестта ще си замине.

	Анастасия, мила, нежна и добра,
	Как искаме да променим нашата съдба,
	Да повярваме в божествената си сила
	И да превърнем в Рай Земята мила!

	И това ще стане с Любовта,
	С Добротата; Истината, Мъдростта,
	Като изгоним навеки гордостта,
	Страха, неверието, завистта.

	Ти учиш ни на толкова неща,
	Но тях не ще ги споделя.
	Нека всеки книгите да прочете
	И отговор на всичко да даде.

	Защо е тук и как да живее,
	Как семето на Истината да посее,
	За да покълне и даде чудесен плод
	И на нашия скъп български народ.

	Анастасия, ние сме със теб, твори!
	Със тебе ще творим и ний!
	Ти вече факлата я разгоря,
	Факлата на Любовта!

	И нищо веч не ще я угаси!
	Ще лумнат хиляди огньове и лъчи!
	Злото и мрака по цялата земя,
	Ще стопят със свойта топлина!

	Ще ликува целият народ със песен
	И животът ни ще бъде тъй чудесен!
	А Бог ще гледа с обич своите деца,
	Дръзнали да обновят света.

	Ще греят по-ярко от всякога звездите,
	Птици ще летят във висините,
	Въздухът ще е кристално чист,
	А човекът като Бог лъчист!


	ЩЕ БЪДЕ!
	С поздрав:
@	Виолета Столинова, град Пловдив
P$
