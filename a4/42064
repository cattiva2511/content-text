	Всяка събота вечер Хитър Петър стрижел и бръснел селяните в селската кръчма.
	Веднъж, както стрижел едного и в същото време приказвал с другите, отрязал му едно парче от ухото.
	Селянинът подскочил като опарен.
	— Какво правиш, бе глупако! — развикал се селянинът. — Като не знаеш да стрижеш, защо срамиш занаята! Как ще изляза сега пред света, като едното ми ухо е по-късо?
	Хитър Петър го успокоил:
	— Гледай си работата! Бедата не е толкова голяма. Седни да отрежа и от другото ухо такова парче, та да ги изравня.
