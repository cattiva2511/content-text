P>
	Изгубена душа —
	завръщам се към себе си.
	В дванайсет през нощта —
	разсеях се…
	И утрото забрави да се
	върне.
	В дванайсет през нощта —
	загубих се…
	И утрото дойде.
	В дванайсет през нощта —
	намерих се.

	Птиците не пеят.
	Само гладни кучета вият
	край кофите за смет.
	Не смеят да се вкопчат
	в тлъстите котаци,
	изяли дажбата
	на старите голтаци,
	които —
	утре ще се вкопчат
	в старите корички хляб.
	Не, няма хляб.

	Птиците не пеят.
	И утре няма пак
	кучетата да се смеят,
	изгонили
	проскубаните котараци
	от мухлясалия къшей
	на стария голтак.
@@	15.02.1997
P$
