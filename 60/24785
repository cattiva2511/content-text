P>
	Нощ е.
	Нощта на моето изригване.
	Възкръснах ли?
	Родих ли се?
	Или се върнах оттам,
	където ме е нямало.
	Нощта изяжда часовете си —
	изплюва ги в душата ми.
	Нахранена, душата ми расте.
	Изпълва кухото ми тяло —
	ще го скъса.
	Нощта изяде часовете си.
	Душата ми трепери сгушена
	в дрипите на старото си тяло.

	Денят дойде.
	Зъзнещото Слънце —
	все едно —
	изхвърли хилядите си фотони.
	Като със звездни ледове
	замеря ни.
	А те —
	забързани към края
	на Вселената —
	преминаха през нас.

	Пробити са телата ни.
	И звездни ледове
	фучат през тях.
@@	28.01.1996
P$
