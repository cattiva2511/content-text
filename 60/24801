P>
	Отива си денят —
	оставил лепкавите пръсти
	на страха от вчера,
	впити в гърлото високо.
	Преглъщаш —
	глътнал си страха си.
	Отива си денят —
	оставя лепкавата буца
	на страха от утре.
	Впива
	клюн в тялото дълбоко.
	Куца денят.
	Отива си —
	захапал те.
	Зъбите си в теб оставя.

	Изяжда те.
	И нищо не остава.

	И идва Утре.
	С бялото на всичко,
	което ще се
	случи.
	С пъстрото на всички
	случки.
	С черното на всяко
	вчера.
@@	10.03.1996
P$
