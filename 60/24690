P>
	При тебе спря тогава любовта:
	то беше миг на шеметна измама,
	и ти, душа, разтвори жадни устни
	и пи възторг — едничък миг, уви.

	Така растат в дълбоката гора,
	като деца в подземните етажи,
	забравени от слънцето дръвчета.
	Но някой ден пристига весел вятър
	и ето, през невидима пролука
	случаен лъч главите им огрява.
	Те само миг усмихнати светлеят,
	но тоя лъч им става вече всичко:
	те цял живот простират слепи клонки
	и викат го с душите си безмълвни,
	и чакат го — напразно, — и сънуват,
	и плачат безутешно в тъмнината.
P$
