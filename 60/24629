P>
	Сърцето ми — презморски див столетник —
	разтвори ясен цвят, но с вой в зори
	премина конница над моите степи
	и пясък мъртвите листа зари.

	Когато минат дълги сто години
	и в росен час то цъфне втори път,
	във моя гроб ще бъде вечност синя
	и папрати над мене ще шумят.

	Но в него час ще светне трепет таен
	по синкавите жили на пръстта
	и мигом с чуден дъх ще заухаят
	равнецът, сминът, пресните листа.

	И тежка синьокрила пеперуда
	ще кацне там в ръка със сребрен съд
	и пила чар, ще затанцува лудо
	със странна радост в мъничката гръд.
P$
