	[* _Публикация:_ Българан. Седмично хумористично списание. София, г. V, бр. 41 от [11 декември 1920 г.], с подпис: _Ведбал_.]
P>
	Роден без дарби спекулантски,
	с баща ти контра сме, Рашел,
	и даже заем бих му взел,
	уви, с усилия гигантски.

	Посред офертните аларми,
	от мостри и числа превит,
	напразно той с безстрастен вид
	ме често пита: „Гешефт варми?“*
	[* Гешефт варми, турски — има ли сделка (търговия с нечестни печалби).]

	Аз отминавам си печален
	сред многоликите тълпи,
	в които алчний смях ехти
	ведно с плача им погребален.

	И в тягостната си несрета
	вред край престъпници вървя
	и злъчно през зъби мълвя:
	„Сапун, сапун, ах, и въжета!“
P$
