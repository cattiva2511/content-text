P>
	Денят отвори бялата си паст —
	в утробата си гладна ме погълна.
	И няма път назад.
	И няма път навътре.
	Сред острите му зъби съм —
	ще бъда смляна.

	Нощта отвори черната си паст
	и ме изплю.
	Слузта се стича
	по бялото ми тяло.
	Навън е бяло.
	Навън е бяло.
	И сняг по мене пада.

	Затрупа ме студът —
	в утробата си ме погълна цяла.
	И няма път назад.
	И няма път навън.
	Сред острите му зъби съм.
	Окаменях —
	ще бъда натрошена.
@@	27.01.1996
P$
