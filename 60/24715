P>
	Туй е Люлин с меките урви и върхове.
	И горите, в които се ражда първично чист въздух.

	Ти лежиш. Ти затваряш очи. И гледците ти
	и под клепките светят, от синьо наситени.

	Някой пее. Свежи. И с невидими стубели
	лее шемет край тебе планинската чубрица.

	Ти потъваш. Във здрач. Само мекост и звънове.
	Ти си в синьо море и зелено е дъното.

	И през сън само спомняш, че има там някъде
	градове и села. И война. И пожари. И танкове.

	Може би ще отидеш и ти. Дишай сините блясъци,
	та да тръгнеш затам с топъл спомен в душата си:

	с грудка синьо небе, със зелените губери
	и със медния мирис на дивата чубрица.
P$
