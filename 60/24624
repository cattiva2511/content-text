P>
	Ний израснахме в полята и по гордите балкани,
	ний се борим със земята, неуморно, ден и нощ,
	и в железните ни мишци, и в корабите ни длани
	бий като планинска струя буйна кръв и млада мощ.

	Хей другари-градинари, пръснати низ равнините
	на далечната чужбина и в родината навред,
	събудете се, станете, гордо чело издигнете
	и, в борба за хляб и правда, в стройни редове напред.

	Нека дигнем ясно знаме — знамето на градинаря,
	и да помним сявга здраво ний пословица една:
	че сговорната дружина цяла планина събаря
	и че ние сме дружина, а теглата — планина.

	Синове на равнините и на гордите балкани,
	неуморни градинари, пръснати в полята вред —
	събудете се, станете, гордо чело издигнете
	и, в борба за хляб и правда, в стройни редове, напред.
P$
