P>
	Капна капка от вита лозница,
	та напълни чашка от помниче,
	та се напи черноок босилко,
	па потегли, па се заклатушка,
	паси срещна синя теменужка,
	прихвана я през тънкото кръстче,
	целуна й жълтите очички,
	помилва й зелената гушка.

	Разсърди се първото й либе —
	здравчо-горчо с червено калпаче, —
	та се втурна от гора зелена,
	па замахна с листо от борика,
	прободе го право във сърцето,
	повали го мъртъв на тревата,
	размириса на дребен босилек
	от земята до небето синьо.
P$
