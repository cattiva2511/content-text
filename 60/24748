P>
	— Водице, бистра, студена,
	кое бе това момиче,
	дето си менци напълни
	и се в тебе огледа.
	Дали бе само девойче,
	само със китка на пазва,
	или бе млада невяста
	със златен пръстен на пръста?

	— Юначе, лудо юначе,
	да кажа, да те не лъжа.
	И аз го сама не зная,
	и аз го добре не зърнах —
	само му видях очите,
	че ми са тъмни, дълбоки,
	като две чаши кафени,
	със черни грудки на дъно;
	само му видях устата,
	че ми е блага засмяна,
	като червена кутийка,
	със бяла захар във нея.
P$
