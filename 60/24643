P>
	Със нокти и зъби възлязох. След мене кръвта ми, о господи,
	кръвта като наниз от въглени грей низ рудини и проходи.

	Ония, които обичах, спят мъртви там долу във бездните
	и ето ме: сам посред пропасти, камък, безбрежност и ледници.

	Назад ли? Напразно. Не мога. Ще падна без сила сред урвите,
	а страшно е сам под звездите, под вечния купол и бурите.

	Защо си запалил в сърцето ми земните жажди и трепети?
	Защо ме доведе ти тука из тихите пазви на степите?
P$
