P>
	„Изтича времето“ —
	колко пъти
	съм писала?
	Колко пъти
	съм мислила —
	„като какво“?

	Изтича времето —
	като вода
	в пустинята;
	като капка пот
	върху горещо чело.

	Изтече времето —
	колко пъти
	съм мислила;
	колко пъти —
	със свито гърло.

	Изтече времето —
	докато
	съм писала.
	Изтече времето —
	като какво?

	Като спукан цирей;
	като кръв от рана;
	като дъх от устата
	на мъртвец.
	Като топлината от
	Земята;

	Като пламъка на
	догоряла свещ.

	Изтече времето.
	Душата ми е
	празна.

	Изтече —
	без да разбера —
	като какво?

	Изтече времето —
	в душата ми остана
	празно колело.
@@	01.03.1997
P$
