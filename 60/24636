P>
	Ходя край бездната. Тръпна.
	Сядам и свеждам глава.
	Дивите габъри шъпнат
	топли зелени слова.

	Мисля, загледан далече
	в синия ведър безкрай —
	там като сребърна мечка
	пролетен облак играй.

	Лягам. Омаян. И болен.
	Сключвам зелени очи.
	Чувам как русата пролет
	лудите птички гълчи:

	„Гледай ти крясък и писък —
	целия свят проглуши!
	На: и скалите затискат
	свойте червени уши.

	Ето ви ноти и думи —
	стигат ви тия за днес.
	Скрийте се в ясната шума,
	почвайте тихичко: ес!“

	Трепвам: скали и простори.
	Лес. Ни начало. Ни край.
	В сините божии двори
	пролетен облак играй.
P$
