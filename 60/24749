P>
	Всред черните полета на севера далечен,
	обкръжен с кръв и огън, задушен в смърт и глад,
	издига се високо величествен и вечен
	и брани се геройски железний Петроград.

	И в Лондон, Рим, Версайл, Мадрид и Ватикана
	. . . . . . . . . . . . . . . . . . . . . .
	И хулят и проклинат геройската отбрана
	и питат се със страх: „Падна ли най-подир?“

	А там… Пищят полята на севера далечен
	на огън и желязо под вихрения глад…
	И гордо се издига величествен и вечен
	и брани се геройски железний Петроград.
P$
