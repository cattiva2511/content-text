P>
#	I

	Една муха се бори
	с грапавините на дебел мокет —
	не може да лети.
	Душата ми се умори.
	Опиянена от мириса на стар букет
	главата ми се разбунтува
	и скъса късите юзди на мисълта.
	Фантазията ми изплете
	слънчеви крила за малката муха,
	завърза ги за полилея —
	превърна глухата му светлина
	във звезден вихър.

	Една муха се бори
	с грапавините на дебел мокет —
	не полетя.
	Душата ми умря.


#	II

	Една муха се бори
	с грапавините
		на дебел мокет —
	не може да лети.
	Тежи,
	полепнала
	от миризмите
		на кофите за смет.
	Душата й се умори —
	лежи,
	олекнала на пода.
	Една муха се бори
	да лети —
	не може.

	Опиянена
	от мириса на стар букет,
	главата ми се разбунтува.
	Сънува своя бяг
	и как
	къса
	късите юзди на мисълта,
	а тя изплува.
	Фантазията ми се разбушува —
	изплете слънчеви крила
	за малката муха.

	Завърза ги за полилея
	и после с нея
	заблестя —
	превърна глухата му светлина
	във звезден вихър.

	Една муха се бори
	с грапавините на дебел мокет.
	Не полетя.
	Тежи върху крилата
	кофата за смет.
	Умря.
@@	21.02.1996
P$
