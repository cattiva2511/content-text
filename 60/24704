P>
	Камбаната удари —
	роди се светъл вожд,
	станете, коледари,
	във тая снежна нощ!

	Торбите преметнете
	и в млечната тъма
	със плод благословете
	рождената земя!

	Благословете с младост
	децата, що растат,
	а възрастните — с радост
	и тих домашен кът!

	И нека хора, птички,
	животните отвред —
	да бъдат сити всички
	и днес, и занапред,

	и сняг кога натрупа,
	да имат в мраз и студ,
	животните — хралупа,
	децата — майчин скут!
P$
