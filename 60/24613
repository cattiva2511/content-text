P>
	Като жълти птици с плът от тъмно меко злато
	ний стоим във свойте клетки живи заковани,
	като сиви смоци, в тия сивите халати,
	ний лежим във своите дупки в кърви и във рани.

	Бяхме тъмни, бяхме прости, растохме в Балкана,
	и светът за нас затворен беше в нашто село,
	а посегнахме със своите груби, черни длани
	да прегърнем, да залюбим цялата вселена.

	Но разтресе се Балкана, с пушек се напълни,
	над селото огън цъфна, кръв и ужас пламна,
	ний спасихме се малцина, но пък нас погълна
	тая хладна, жълтоока и гранитна ламя.
P$
