P>
	Продъниха се небесата.
	Изсипаха се звездните потоци.
	Потънаха във други светове.
	Нагъната като кора на мозък е
	Вселената.
	Галактиките се докосват —
	като неврони.
	Пробягва ток през тях —
	като наченки на съзнание.
	Пробужда се Вселената.
	Трепти
	със хилядите милиони
	звездни купове.
	Блести.
	Върти се.
	Изтича се душата й —
	през хилядите милиони
	звездни бездни.
	Души се —
	като сварена кора на мозък е
	главата й.
	Кой ще й счупи черепа —
	да се роди?
@@	01.02.1996
P$
