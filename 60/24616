P>
	Ти наш роден Балкан, леле стар, начумерен хайдутин!
	Ти лежиш заледен, замъглен, страховит
	и разперил ръце, и отпуснал си каменни скути,
	също кръст от дърво, от земя и гранит.

	А въз теб, прикован и в гърдите прободен,
	гърчи стан и ридай моя роден народ
	и реките кипят от сълзи и от кръв, и разсечен е свода,
	и обагрен е с кръв разжарения свод.

	Ти наш кръвен баща, наш народ, леле стар непокорен бунтовник!
	Не издъхвай душа, не отпущай ти стара, стоманена плът!
	Твоите верни чеда, запоени със слънце, със кръв и отрова,
	помнят своята клетва и своята ранна обречена смърт!

	И през страшни гори, през води, през огньове и камъни
	те ще стигнат, ще найдат вълшебната жива вода.
	Нека вий, нека съска и бълва стоглавата ламя,
	те прииждат един подир друг със заветния вик: свобода!
P$
