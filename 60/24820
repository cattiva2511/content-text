P>
	Главата ми е отворена —
	през черепа ми фучат милион
	светове.
	Душата ми е затворена —
	в клетката й тупти едно
	сърце.
	Ръцете ми са отворени —
	през дланите им изтича
	любов.
	Очите ми са затворени —
	зад клепачите им е захвърлен
	нечий зов.

	Лицето ми е отворено —
	с усмивка измивам нощта.

	Ушите ми са затворени —
	не чувам писъка на деня.

	Устните ми са отворени —
	пия с тях скръбта.

	Гърлото ми е затворено —
	надалеч стоя.
@@	01.03.1997
P$
