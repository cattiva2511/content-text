P>
E>
@@	(София, срещу 1 януари 1923)

	Безумна нощ разметна мрежи
	над вавилонските копнежи
	и вавилонските печали на
	многохилядния град.
E$

	Фабричните тръби призваха
	на сън работния народ
	и мълком всяка бедна стряха
	склони разбития си свод
	и тъмно смръщена и хладна
	посрещна своите чеда,
	които морен сън открадна
	от всекидневната беда.

	А там по улиците шумни,
	където стъпкани лежат
	завети волни и безумни,
	Възпламна пъстър маскарад
	и пак с развихреност пияна
	разплисна кипнали вълни
	от цветен фалш, лъжа, измяна
	и от разголени жени.

	Театри, кино, оперети,
	концерти, танци, тържества
	посипват шемет и конфети
	над всяка охолна глава
	и там на златний бог жреците
	след всеки сластен зов летят
	и във очите им разкрити
	гори бездънна сластна жад…

	Но мълком крайните квартали,
	където мъката мълчи,
	отглеждат блесналите зали
	със черни яростни очи
	и всеки камък, всяка къща
	в закана гърчи гневен лик
	и във гранитна гръд загръща
	искрата на пожар велик…
P$
