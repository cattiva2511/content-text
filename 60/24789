P>
	Излязох от сивата капсула
	на дома си.
	Тръгнах по белите улици.
	Снегът скърцаше от студ
	под краката ми;
	стъпките ми го топлеха
	и той пееше.
	Звъняха жиците на тролейбусите —
	като ледени камбани биеха.
	И резонираха във мен.

	Излязох от сивата капсула
	на духа си.
	За кой ли път разбрах,
	че хората лекуват.
	Ликувах — скрита в себе си.
	Затворих се във сивата си крепост.
	Затръшнах всички порти.
	Вдигнах всички мостове.
	Водата в крепостния ров замръзна.

	И тихи стъпки скърцат
	по челото й.
@@	31.01.1996
P$
