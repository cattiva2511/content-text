P>
	Камбани бият —
	празник за телата ни.
	Денят е мой —
	със всички бъдни бдения.
	Камбани бият —
	разклатени в душата ми.
	Светът е мой —
	със всичките му измерения.
	Камбани бият —
	държа ги във ръката си.
	Вселената — и тя е моя —
	когато я отворя,
	времето ще се роди.

	Но тази пак
	ще бъде тук.
	И времето
	ще бъде спряло.
	Стооките чудовища
	ще дебнат в мрака.
	Старците пак
	ще търсят закрила
	под стрехите
	на кухненските маси.
	И избавлението
	ще е цяло —
	стооките чудовища
	щом паднат в мрака.
@@	01.01.1996
P$
