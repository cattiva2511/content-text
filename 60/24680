P>
	Не виждам разум в тоя свят.
	Не знам защо си ме изпратил,
	не знам кому дойдох да кажа
	как теменугите ухаят
	и твоето небе синей.

	И тъй е тъмна твойта воля,
	и тъй с десница ти отнемаш
	това, що дал си ми с левица,
	че в тая безпределна вечер
	аз мълком спирам и се питам:

	не си ли ти безумен сън?
	Не си ли само: празна вечност,
	а твойто име: горък стон,
	изхвръкнал в мрака из душите,
	чиято кръв тече в света.
P$
