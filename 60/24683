P>
	Напразно, град, убиваш пак тревите:
	едничка тук тревата е безсмъртна.

	Обшивай с камък своите гърди —
	но тя извира в тесните пролуки,
	но вън, край теб, шуми и се люлей,
	и бий се, и напира да нахлуе
	морето на всевластната трева.

	То всяка пролет никне по-могъщо
	и тръгва, и ти праща съгледвачи,
	които ти убиваш тук без милост.

	Но някога и твоя ден ще дойде
	и ти ще спиш погребан сред полята,
	а тук трева безбрежна ще расте —
	едничка тя ще шушне — и над нея
	ще свети пак безстрастно вечността
P$
