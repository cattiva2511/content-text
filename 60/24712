P>
	Над София свети небето бездънно,
	стопяват се сенки и стрехи, и жици.
	И Витоша вдига плещите си тъмни,
	и гледа със пролетни, снежни зеници.

	А пукат се пъпки в полето безбрежно,
	и избори бият във топлата глина,
	и някой разказва приспивно и нежно,
	как сам бог нощеска в света е преминал.

	Как сам бог нощеска, в ръка със звездица,
	пред първи петли е кръстосвал полята,
	събуди пчелите и пойните птици
	и в цветните чашки налял аромати.

	И седнал на върха във синя одежда.
	И гледа как раснат полето, гората,
	как момък за пръв път девойка поглежда
	и как се пробуждат с усмивка децата.
P$
