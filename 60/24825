P>
	Вятърът изяжда
	гланца на стъклата.
	Драска с грозни пръсти
	изсъхнали от пръст.
	Сипе пясък,
	хвърля го в огледалата
	на слепите очи.
	Хрускат песъчинки
	под клепачите
	и изяждат гланца
	на зениците.
	Стърже вятърът,
	понесъл цялата земя.
	Захвърля я
	в самата нея.
	Дълбоко —
	вътре в нея
	я забива.
	Завива —
	избавя се
	от себе си.
	И литва.

	Свободен ли е вятърът?
	Заклещен
	в лепкавите пръсти
	на масата
	и туй, което тя
	привлича —
	увлича
	в своя бяг
	хрускавите песъчинки.
	Но после ги изгубва
	над пустинята.
	И драска
	с празни пръсти
	изпръхнали очи.
@@	16.03.1997
P$
