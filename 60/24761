P>
	1. Трепери, люлей се тамо земята…
	   тресе се издъно Одринската бран,
	   издига се мощно гласът на раята,
	   проблясква на сладка свобода зарята
	   и бяга пред нея вековни тиран.
	2. Трепери, люлее се тамо земята
	   от топовни пукот, от пушечний гръм,
	   настилат се с кърви, с трупове полята,
	   червей се водата, пищят небесата
	   от викове „ура“, от куршумний ръм.
	3. Напредва юнакът там непобедим
	   и врага помита с стихийна мощ.
	   И в градът куршумний и в синия дим
	   върви той стремглаво след смелий си вожд.
	4. И с викове „ура“ всред ужасний рев
	   на бълващи огън-гранати-топови
	   върви той на чело с българский лев
	   и троши, сломява робските окови.
	5. Тресат се стените на балканский Рим
	   и радостен трепет пълни му гърди:
	   — Ще падне вековний тиран нетърпим,
	   огря щат и него свободни зари.
P$
