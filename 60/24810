P>
	Звездите са под мен —
	разпукват се като фонтан
	от снежни капки.
	Звездите са зад мен —
	издуха ги дъхът ми.

	Звездите са за мен —
	когато дишах,
	вдишах ги.
	Със пукот
	се пукат
	мойте алвеоли.
	Какво ли
	е да изгориш
	от звезден огън?

	Звездите са за мен —
	когато гледах,
	заключих ги в очите си.
	Затръшнах черните
	кепенци на клепачите —
	от страх да не избягат.

	И пукат,
	пукат мойте
	алвеоли —
	какво ли
	е да изгориш
	от звезден мраз…
@@	22.02.1997
P$
