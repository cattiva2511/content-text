P>
	Денят потъна като кораб
	зад тъмните планински гребени.
	И от проломите се спусна
	нощта. И вятър долетя.

	Деца, покрийте си очите,
	заспете, морни еднодневки
	и оплодени цветове!

	И вий, о сънища, слезнете
	от ваште пещери в гората,
	чукнете всякое сърце
	с магесната си тънка пръчица
	и дайте му в сияние да види

	безцерните си рани — изцерени,
	безбрежните си жажди — угасени,
	заветната си обич — споделена.
P$
