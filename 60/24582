	[* _Публикация:_ Българан. Седмично хумористично списание. София, г. V, бр. 42 от [18 декември 1920 г.], с подпис: _Ведбал_.
	Повод за написване на стихотворението дава нотата, която отправя на 11 декември 1920 г. комисарят на вътрешните работи на СССР — Чичерин — до българското правителство с искане да бъдат изгонени белогвардейските емигранти, настанили се в България, след като са били разбити от Червената армия. Съветското правителство предлага да се започнат преговори с цел да се установят нормални приятелски отношения между двете страни. При пълно единодушие между буржоазните партии и БЗНС парламентът отхвърля нотата на Съветска Русия.
	_Чичерин_, Г. В. Чичерин (1872–1936) — виден съветски държавен деец и дипломат, от 1918 до 1930 г. е народен комисар на външните работи.]

P>
	Към нотите ний нямаме охота
	и пеем по народен глас,
	а болшевиките изпратили са нота —
	и чакат отговор от нас.

	Дома да беше барем президента*,
	[* _Дома да беше барем президента_ — Ал. Стамболийски по това време е в продължителна дипломатическа обиколка в Европа.]
	решил би всичко веднага,
	но как ли сам да срещне комплимента
	Народний магазин сега?

	Наш Сандо* пълномощно не остави
	[* _Сандо_ — Ал. Стамболийски.]
	на Телефончето* дори,
	[* _Телефончето_ — Атанас Николов, сътрудник на жълтия печат, известен с широките си връзки и ходатайства, заради което е получил и прякора „Телефонче“.]
	та празната хазна да се удави
	в премъдрост, сделки и пари.

	Той с влагата на лигата народна
	днес иска да ни напои —
	и натоварен с мисия господня,
	въздушни замъци строи.

	А, вярвам, знаете вий всяка лига
	отде изтича и защо;
	ах, за оранжевите лиги стига
	внос-износ с 50 на сто…
P$
