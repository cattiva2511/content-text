P>
	Със взлом
		ще вляза там,
	където не ме пускат.
	Срам —
	душата си изгубих
	ключалки стари
	да отварям
		сам
			сама…

	Сърцето ми се разлюля —
	вратите стари
	се продъниха.
	Клокочеха
	през тях
	диви небеса.
	Душата си изгубих.
	На беса
	отдадох си ума…
	Когато се събудих
	нощта изтля.

	Звездите пукат се
	като балони.
	Вселената превърна се
	в салони,
	отрупани
	със светлина.

	Остана старата
	врата.
	Заключена
	пред мен стои.
	Не знам —
	кои
	заключена
	държат я.
	Не знам —
	какво
	зад нея крият.
	Но знам —
	със взлом ще вляза
	там,
	където тайни вият.
@@	12.02.1996
P$
