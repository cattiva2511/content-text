P>
					О, Софийо!
	Началото ти тъне в мрака
	и сякаш от предвечни дни,
	с венци от жито и люляка,
	ти бдиш сред кръг от планини.

	Под твойте бойници и кули
	видяло се е неведнъж
	как българския вихър брули,
	как бий се българският мъж.

	И неведнъж е вражда орда
	пленила твойте стъгди,
	но ти възкръсвала си горда
	и по-велика отпреди.

	И днеска — ти с корона свеждаш
	чело под синия простор
	и цял народ с възторг, с надежда
	към тебе е отправил взор.

	Сбери възторга вездесъщи
	със блясъка на твоя свод
	и грей и бий, сърце могъщо,
	на тоя млад и смел народ!

	Ти грей и с вяра във съдбата
	крепни, о Софийо, в света —
	зад теб тъмнеят времената,
	пред тебе свети вечността!
P$
