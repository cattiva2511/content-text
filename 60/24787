P>
	Прозорецът ми избледня.
	Предметите изгубиха цвета си.
	Прозорецът ми почерня.
	Страхливо скрил се зад завесите
	светът избяга.
	Остави ме сама.

	Нагърчен като кичур от косата ми,
	изтлял във мрака —
	кабелът на телефона ме
	обеси.
	Обесил
	цялата Земя
	с препускащи импулси —
	зовящи,
	бягащи,
	крещящи,
	искащи,
	неискащи,
	препълнени,
	отхвърлени —
	човешки знаци
	за съществуване.
	И опит за докосване.
	Нагърчен като кичур от косата ми —
	не ме обеси.
	Върза ме.
@@	29.01.1996
P$
