P>
	Огнен змей, убит сред равнините,
	мой усоен, зноен мой Балкан —
	кръв тече от твойта гръд разкрита,
	цял си в кръв и слънчев дим залян!

	Луда, полудяла късна есен
	вий и пали твоите гори,
	жълти гугли над очи надвесили,
	тънко свирят стройни канари.

	Ой ви вази тъмни горски друми,
	дето огън-знаме се ветрей,
	ой ти моя оредяла шума,
	мой попарен, опожарен змей!

	Ледна зима слиза в низините,
	ще завардят вълци всеки кът
	и със свойта лека, снежна свита
	пак ще тръгне тихом бяла смърт.

	Кой тогава ще разкрий обятия,
	топли пазви, глухи дълбини,
	кой с любов тогаз ще подслони
	моите непокорни, волни братя?

	Ой ви вази тъмни горски друми,
	ой ти славна и неравна бран,
	моя светла, оредяла шума,
	мой запален, ален мой Балкан
P$
