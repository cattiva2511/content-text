P>
D>
	На Ат. Букурещлиев
D$
	Небе — ясносиньо око. И във него
	зеница — ти, слънце на родната пролет.
	Дървета — грамади от цвят и от нега.
	И сребърен ветрец, задъхан и волен.

	Пчелици се вият и пеят метежно
	низ цветната шир и просторите сини.
	И някой разказва приспивно и нежно
	как сам бог нощеска оттука е минал.

	Как сам бог, прегърбен, в ръка със звездици,
	пред първи петли е кръстосал полята.
	Събудил пчелите и пойните птици
	и в цветните чашки налял аромати.

	Стопли ми сърцето ти, огнена пролет.
	Сърцето ми — кошер, смразен и поломен.
	Ти, сребърен вятър, полюлкай на воля
	въздушните люлки на пролетен спомен.

	Аз искам да спомня през десет години
	смях, цъфнали клонки. И къдри развети.
	Момичето — дето безвестно погина
	със моята пролет, пчели и дървета.
P$
