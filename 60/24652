P>
	Аз нямам ни един-едничък хубав спомен
	от моите детски дни.
	И сякаш още парят ми сълзите, ронени
	по детските страни.

	Да бъда всякъде навикван и нахокван
	дошъл бях на света.
	Не ме обичаше и бялата ни котка —
	не ме обичаше и тя.

	Къпините от синора във мен се впиваха
	със алени нокте,
	не ме обичаха сторогите тръстики —
	не ме обичаха и те.

	О, тежко е, дошъл след толкова погроми
	из чуждите страни,
	да нямаш ни един-едничък хубав спомен
	от свойте детски дни.
P$
