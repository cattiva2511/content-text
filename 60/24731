P>
	Зная, че ти ме не любиш,
	зная, че ще ме забравиш,
	докато минеш, заминеш
	от едни очи в други,
	докато пиле прехвръкне
	от люляк до бял трендафил,
	на тънка вейка застане,
	крилце си с човка поглади,
	шарено перце отрони,
	към синьо небе погледне
	и за гората замине.
	Пък аз ще да те забравя,
	когато главнята лист пусне,
	кога бял Дунав пресъхне,
	тук-таме локви останат,
	дребни ги пилци изпият,
	зелена лоза израсне,
	черни гроздове налее,
	на вино да ги направя,
	да пия, да се опия —
	тогава ще те забравя.
P$
