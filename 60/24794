P>
	Загубих се —
	сред тихото жужене
	на машините.
	Изпомпват въздуха
	от пещите
	от квадруполите —
	кой знае още
	откъде?
	Изпомпват нещо
	и от хората —
	Бог знае още
	от кого?
	Изгубих се —
	сред тихото жужене
	на чужди гласове.
	Изгубих се —
	сред чужди думи
	не намирам моите…
	Забравих се —
	забравих мислите си
	и това,
	което с тях прокудих.
	Заключих се —
	отново както някога,
	когато избор нямах.

	Захлупих се —
	и изпод похлупака
	бял,
	похлупена
	поглеждам света —
	цял.
	Не го намирам.
	И себе си отдавна
	не откривам.
	Отново и отново —
	както някога.
	Дали днес
	избор
	имам?
@@	24.02.1996
P$
