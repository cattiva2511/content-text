P>
	Изтича времето —
	и аз изтичам с него.

	Нищо не остана
	в стария саван на
	тялото ми.

	Увита в бял юрган,
	душата ми заспа на
	тъмно.

	Умът ми зазвъня —
	като стакан над
	тлъста маса.

	Разплискаха се
	мислите ми —
	като ураган.
	Издухаха изтичащото
	време.

	Кой ще вземе
	тежестта на
	чакащото
	Утре?

	Тихо е —
	като във стан на
	поразена от божи гняв
	войска.

	Заслужихме ли си съдбата —
	да бродим из нощта
	и да броим камъчетата
	в краката си по пътя —
	като трохи в покривката
	на старата Земя…

	Броя трохите по покривката —
	със страх се взирам
	в едрите й дупки —
	да не изтекат.
		И както гледах —
		през една от тях
		видях
		небето.
	Трохите се превръщаха
	в звезди.
	През едри дупки се
	изтичаха
	в небитието.
		Последвах ги.
		През крив тунел
		в пространството
		се върнах на Земята.
	Не разбрах —
	вчера ли,
	утре ли —
	беше?
		Моето куче
		ядеше
		мойта
		храна.
@@	16.02.1997
P$
