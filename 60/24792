P>
	Ръбовете на стаята ми
	се срещнаха в ъгъла.
	Пробиха пространството,
	скриха се в него.
	Аз останах
	в мойта половина от света.
	Главата ми се пръска —
	как ли ще изглежда
	нейната проекция
	във точка?
	А в отсечка?
	В равнина,
	във куб?
	И там,
	отвъд,
	където
	ръбовете на стаята ми
	се срещнаха
	и избуяха,
	пробиха моя свят
	и излудяха,
	понесли всички измерения
	със себе си.
	Отвъд,
	зад ъгъла
	на мойта стая…
@@	02.02.1996
P$
