P>
	Заспала ми е девойка
	между две вити планини,
	между две гори зелени,
	между две гранки люляка.
	На люляката славейче —
	славейче тихом говори:
	„Стани ми, стани, девойче,
	от гора ветрец повея,
	руса ти коса развея,
	че ми се краче заплете
	във едно русо косъмче,
	не мога да си подхвръкна
	с водица да се напия,
	а ми гърлото пресъхва
	и ми сърцето изгаря
	от твойта коса, що грее
	като на пожар пламъка,
	от твойто лице, що свети
	като на утро слънцето,
	от твойте уста дъхави
	като на цвете гърлото“.
P$
