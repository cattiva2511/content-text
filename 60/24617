P>
	Заспете, вий ръце ранени,
	напразно бихте в лудост плочите,
	угасвай, ти, сърце, червено
	от ярост и копнежи огнени,
	сключете се, гледци разтворени,
	под ключовете на умората.

	Там вънка вечерта се вдига,
	далеч из глухи горски долове,
	из мрачни каменни вериги,
	из езерата и подмолите,
	из тайните легла на зверовете,
	из тъмните гърла на цветовете.

	И слиза и залива пак полето
	със синина и меки мракове,
	и носи въздух от небето
	и прах, и шум от водопадите,
	и носи мирис от омайниче
	и кротки мисли и желания.
P$
