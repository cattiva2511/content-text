P>
	Не искам дните да се сменят —
	един след друг отмъкват ми лицата.
	За мене нищо не остана.
	Оглеждам се в огледалата —
	кристални сенки, кишав сняг
	и кладенци дълбоки,
	поели целия живот.
	Реки широки се вливат в тях.
	Напред-назад, напред-назад —
	водата се разтича.
	И сиви сенки тънат в мрак.

	Напред-назад, напред-назад
	се взирам.
	В сивите огледала образа си
	не намирам.
	Кристални сенки
	кристален прах покрива ги.
	Дъхът ми като ураган измива ги.

	Листата падат в жълтата гора.
	И всеки лист е с моите лица.
@@	05.01.1996
P$
