	[* _Публикация:_ Българан. Седмично хумористично списание. София, г. V, бр. 41 от [11 декември 1920 г.], с подпис: _Wed_.]
P>
	Сред неугасващата горест
	и ропота на шумний друм
	аз търся твоя лек парфюм
	и своята незнайна орис.

	Но всичко днес е отлетело с
	раздиплените ни лъжи:
	над тебе сметката тежи,
	над мен — скръбта на Венизелос.

	И нямам златната утеха
	на някой писар подмладен —
	да чакам онзи светъл ден,
	кога над бедната ми стреха

	ще лъхне вятър благовонен
	да ме целуне чрез вестта,
	че съм спасен веч от смъртта
	с кредита 50-мильонен*.
	[* _кредита 50-мильонен_ — земеделското правителство отпуска допълнително възнаграждение към заплатите на служещите за посрещане на зимните разходи.]
P$
