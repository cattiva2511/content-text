P>
	Зашуми ми ти, горо зелена,
	разгърни се, бездънно ливаде,
	разтвори се, небе посинено,
	разлюлей се, трева копринена!

	Косата ми лъщи като змия,
	във кръвта ми сто избори бият,
	ръцете ми треперят от сила,
	сърцето ми — от жажда и милост.

	Няма вече да тъжа и мисля,
	а ще кося, ще пея и дишам,
	дор ми дойдат във здрача светулките
	с огнените капки на качулките

	и отседне вечерта в гората,
	и допрати вестоносец-вятър:
	„Завържете, косачи, косите,
	затворете си, цветя, очите,

	приберете се, птици, в гнездата,
	подслонете си, майки, децата,
	засвирете, славеи, в присойките,
	помислете, момци, за девойките!“
P$
