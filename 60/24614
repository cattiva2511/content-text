P>
	Обич моя, обич огнена,
	със луничките на шията!
	Ужас и картеч ни погнаха,
	Ужас още вий в килията.

	На прозореца е вгъната
	като черен клон решетката
	и небето ми е мъничко
	и на плочки е насечено.

	Всеки ден ги смятам колко са
	и преградките на глас чета,
	всеки ден са точно толкова:
	двайсет синкави квадратчета.

	Майко моя, скъпа майчице,
	рано във земята легнала,
	хвърлиха ни тук палачите
	да изгнием непогледнати!

	Тук смъртта е кърви лочила,
	плочите са тъмни, грапави,
	ледени са, майко, плочите,
	ледна буца е в душата ми.

	И лежа безсънен, буден и
	стари тъжни песни свиркам си.
	Спомням, майко, детски лудости,
	спомням твоите чудни приказки.
P$
