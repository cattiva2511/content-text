P>
	Казвайте, другари,
	може ли това —
	заек да товари
	на кола дърва?
	Кротка котка
	с лодка
	да отива на разходка?
	Над речица
	воденица,
	без да вдига шум, да мели
	ръж или пшеница?
	Може ли, кажете, и това:
	Лиса да пасе трева,
	пилета да не задига
	и като петле да кукурига?
	Слон
	да рипне от балкон,
	над комини да хвърчи
	като балон?
	Мечка с клечка
	на горска пътечка
	печка
	да кладе,
	птица от паница
	с лъжица
	да яде?
P$
