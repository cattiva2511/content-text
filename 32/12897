P>
	Щурчо вози младата си булка
	във кола от бобова шушулка.
	Запрегнал е два охлюва млади,
	па ги кара през росни ливади,
	па ги шиба, та изкарват пяна
	и се носят към Горна поляна.

	А на Горна поляна зелена
	от листа е сцена построена.
	И от всички гори и полета
	там се сбират младите щурчета —
	да се хвалят с китните си булки
	и да свирят на тънки гъдулки,
	за да видят кое е най свирачът,
	та на водно конче да го качат
	и да му дадат за слава велика
	златна купа от горска иглика.
P$
