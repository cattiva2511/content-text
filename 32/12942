P>
	Не реди рими любовни, войнико римски,
	оцелял в бойни походи
	през земите на Куш и Лоанго и Скития
	и през Terra Australis Incognita
	и избрал за скрипториум в Новия свят
	кафенето с южното име
	сред Федералния окръг Колумбия…

	Оцелял, побелял, неразбрал войнико:
	южно е само името,
	а речта в кафенето е варварска;
	не южен сок ще намериш в плода,
	а изваян студен алабастър.

	Не реди рими любовни, войнико римски —
	любимата твоя читателка
	е отшелница в зимна Юдея,
	а без нея —
	отнася ги вятърът…
P$
