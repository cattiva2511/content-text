P>
	Нарисувах едно малко човече,
	а пък то ме погледна и рече:
	— Момченце, искам да стана войник!
	Автомат и пагони му поставих за миг.

	Ала бе недоволно човечето пак.
	— Виждам, ти можеш всичко, юнак —
	примоли се то, — трудно е зер
	да ме направиш и офицер?

	Аз взех веднага свойте боички
	и на пагоните му сложих звездички.

	Накрая реших да си почина,
	но гледам отново човечето зина:
	— Тъкмо боите не си прибрал,
	я ме направи и генерал!

	Тогава аз много се разгневих —
	грабнах гумата и го изтрих.
P$
