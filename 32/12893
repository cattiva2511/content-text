P>
	— Бабо, днеска сме на кино всички,
	трябват ми парички.
	— Ами, чедо, кат трябва,
	ще ти даде баба.
	— Бабо,
	на сладкарница сме днеска
	с Анчето и Веска.
	Баба пак не възразява,
	пак парички дава.
	— Бабо, вносна блуза има Мими
	и на мен купи ми.
	Бабата послушна прави, струва —
	блузката купува.

	Днеска: „Бабо, дай!“
	Утре: „Бабо, дай!“
	Тези Веркини прищевки нямат край.

	Пенсийката бабина така отлита
	и всеки пита:
	— Дали баба или Верка
	е пенсионерка?
P$
