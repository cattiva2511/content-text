P>
	Видях и ще разкажа
	как лятото рисуваше на плажа.

	Погалени от синята му четка,
	изплитаха вълните синя плетка.

	Но пяната и корабите цели
	оставаха си бели.

	По небесата четката премина,
	но вече беше бледосиня.

	Чадърите на плажа не забрави —
	нашари ги червени, резедави.

	И пясъците щедро и богато
	намаза със боя от чисто злато.

	А мене щом видя, за да съм здрава,
	направи ме кафява.
P$
