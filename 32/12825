P>
	Малко пухкаво кълбо
	спи в хралупа на дърво.
	Тайничко си хапва нощем
	и не кани вкъщи гости.

	Катеричка рунтавелка
	във гората прави сделка:
	стари лешници продава,
	пресни хрупа до забрава.

	Задави се от лешник стар
	малкият бодлив гъбар.
	Всички много го обичат
	и на помощ се притичат.

	Мечо взе дори тояга
	Рунтавелка да налага.
	И наказаха я тежко
	за злото, сторено на Ежко.

	Цял месец в гъстата гора
	никой с нея не игра!
P$
