P>
	Разболя се Лиса.
	Легна и застена:
	— Боже, как ме втриса!
	Как съм изпотена!
	Мамини лисичета,
	за лекарство тичайте!

	— Накъде, дечица? —
	спря ги кака Сврака.
	— Мамичка Лисица
	за лекарство чака.
	— В работи такива
	Меца най я бива.

	Хукнаха при Меца.
	— Лек за мама дай ни!
	— Питайте Врабеца!
	Цярове потайни
	знае от човека,
	влизал е в аптека…

	— Врабчо, помогни ни!
	Болничка е мама!
	— Боровинки сини
	наберете двама.
	Болното ви майче
	нека пие чайче!

	Кума Лиса два дни
	беше на диета.
	Днес в дъбрави хладни
	пак с децата шета.
	Праща по ветреца
	поздрав за Врабеца.
P$
