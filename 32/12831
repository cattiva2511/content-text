P>
	_Едно_ зайче играе в гората.
	_Две_ мишлета му гледат играта.
	_Три_ врабчета по клоните пеят.
	_Четири_ бистри потока сребреят.
	_Пет_ лисици от извора лочат.
	_Шест_ глигана зъбите си точат.
	_Седем_ мечки на връв гъби нижат.
	_Осем_ вълка си раните ближат.
	_Девет_ коса със тях се задяват.

	_Десет_ страшни ловци се задават.

	_Девет_ коса тревога надават.
	_Осем_ вълка забравят си раните.
	_Седем_ мечки търчат през поляните.
	_Шест_ глигана побягват от пушките.
	_Пет_ лисици попадат на мушките.
	_Четири_ потока ги влачат ранени.
	_Три_ врабчета мълчат спотаени.
	_Две_ мишлета цвъртят: — Ах! Ах!…
	_Едно_ зайче умира от страх…
P$
