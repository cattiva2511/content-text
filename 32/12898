P>
	Докато със котето малко поиграх,
	пълна чаша олио в кухнята разлях.

	Докато обърша мазните петна,
	здравата измазах цялата стена.

	Докато стената миех аз със прах,
	шуркаше водата — кухнята залях!

	Да не се удавя в шкафа аз се скрих,
	шкафът се събори — всичко натроших!

	Щом се върна мама рано вечерта:
	— Кате, лошо Кате! — занарежда тя.

	А пък аз й казах с тъничко гласче:
	— _Котето_ е лошо, Катето не е!
P$
