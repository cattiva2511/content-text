	Ако ме питате как да блеснете в научната фантастика като звезда, професионалист от първа величина,
	ще ви отговоря: изучавайте усърдно езика на науката, щурмувайте го на „ура“ (няма значение, ако нещо не е така).
	Вие трябва да разказвате за Космоса, за галактиките, за тесерактичните заблуди изкусно и мистериозно,
	защото, ако ще любителите на таз литература нищо да не разберат от нея, те пак от вас ще я изискват с усмивка тиха и изпълнена с надежда.

	И всичките любители ще казват,
	докато вървите в своя път,
	щом този млад човек си позволява Галактиката да прелита,
	виж ти, сред всички надарени с фантазия богата хора
	той трябва да е пръв.

	И ето че успехът не е мистерия, само опресни своята история
	и взимай назаем ден след ден.
	Вземи Римската империя и ще разбереш, че тя си е у дома в целия звезден Млечен път.
	В пътя си хиперпространствен от един към друг парсек ти ще препускаш и ще разбереш, че всъщност бризът пътя ти чертае, откраднал късчета от творбите на Едуард Гибън и онзи грък Тукидид.

	И всичките любители ще казват,
	докато вървиш из пътя си замислен,
	щом този млад човек се хвърля в правдивата история,
	виж ти, сред всичките изучени и свръхинтелигентни хора
	той трябва да е пръв.

	А после ще отпъдят всички страстни мисли за мъжката и женската мода от твоя героичен и сериозен ум:
	той трябва да прекарва времето си с политици и в мисли за долнопробни трикове, за всичко друго да е сляп.
	Доволен да е, че си има майка, защото другите жени са бреме, макар да са нагиздени и натъкмени.
	Те само ще разтурят неговия сън и задължителното разписание със своята психоистория.

	И всичките любители ще казват,
	докато следваш своя стръмен път:
	щом всички негови истории разказват само за суровата мъжественост,
	виж ти, сред всичките пречисти млади хора
	той трябва да е пръв.
