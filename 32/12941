P>
	Къде ли крие се душата ми

	(стъписана, нещастна, мъжка,
	несподелено влюбена
	в жена далечна някъде в Колумбия,
	„тогава“, „там“, и „някога“,
	и „може би“,
	и вече „никога“)

	докато тялото ми

	(похотливо, заслепено, оздравяло,
	жилаво, нетърпеливо,
	„сега“, и „тук“, и без остатък,
	без „някъде“, без „може би“)

	превръща се на свирка, флейта, цугтромбон
	за виртуозните солистки от Одесос,
	обсажадали го търпеливо три години…


	И кой ли пише този стих,
	щом тялото е сексуален роб,
	а пък душата е любовен емигрант?
P$
