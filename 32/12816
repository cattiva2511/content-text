P>
	Повея ветрец от чука,
	довея листец от бука.
	Намери си го Мецана,
	проводи бързо покана
	до трима тънки шивачи —
	черни бръмбари, рогачи.

	Дойдоха те при Мецана —
	да й ушият премяна.
	Седнаха турски на сянка
	под една гранка от джанка,
	три дена пяха и шиха —
	премяната й ушиха.

	Пуста премяна зелена —
	нещо бе лошо скроена.
	Кога я Меца надяна —
	много й дълъг сукмана:
	през три се дола простира,
	всичкия репей събира.
P$
