P>
	Не всеки, който е поет,
	достойно, благо е приет…

	Не всеки — с модно облекло —
	е умен, със сърце добро.

	Нали не всички с Интернет
	умеят да вървят напред?

	И знай — не всеки полицай
	ще ти предложи мед и чай…

	Не всяко весело дете
	отлично смята и чете.

	И не зад всеки гъсталак
	се крие чуден, млад юнак.

	Не всеки — с купища пари —
	ще стори добрини, нали?

	Разбираш ли с ума си свеж —
	не ни е нужна всяка вещ?…
P$
