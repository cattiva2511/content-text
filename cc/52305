P>
	Знайте — щом добре умуваме,
	можем лесно да римуваме.

	Ето — думата „дете“
	ще римуваме с „расте“…

	Хайде да намерим рима
	и на думата „любима“!…

	Благодумието „дар“
	се римува с „календар“…

	Мама казва, че на „Рая“
	точна рима е „играя“…

	Ето — думичката „тя“
	е съзвучна на „цветя“…

	Нека поздрава „здравейте“
	да римуваме с „успейте“…

	Виждате ли — „прочети“
	е съзвучна на „мечти“…

	А „стихотворение“
	ще римуваме с „умение“…
P$
