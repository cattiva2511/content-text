P>
	Жаден и от скръб обгърнат —
	във пустинята безбрежна —
	стори ми се, че те зърнах
	и затичах се с надежда…

	Беше ти като оазис…
	Молех те за глътка обич…
	Молех те да ме погалиш
	и с целувка да ме стоплиш…

	Устните ти вкаменени
	и душата ти — пустиня —
	бяха те мираж пред мене…
	Не получих милостиня…

	Свят пустинен ме обгражда…
	В мене е така горещо…
	И ме мъчи страшна жажда —
	глътка обич, капка нежност…
P$
