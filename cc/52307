P>
	Искам да съм вечно дете —
	с лъчезарно лице,
	с благодарно сърце!
	Волно да летя с обичта —
	с устремена мечта
	и с човечна душа!…

	Да ме гали мама с любов!
	Да ме мами приказен зов!
	Мило слънце в мен да блести —
	с чудотворни очи
	и с лъчи от мечти!…

	Да светлее родна страна!
	Да ни грее пак радостта!
	Нека да творим добрини!
	Песента да лети —
	по-далеч от беди!…

	Нека да сме чудни деца —
	с благодатни сърца,
	с вяра и доброта!
	Да ни милва слънце с очи…
	Красота да блести!
	Да сме с чисти души!…
P$
