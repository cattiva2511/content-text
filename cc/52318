P>
	Опрени жестоко в перверзна възхита
	два жезъла огнени в моята слабост
	отварят, затварят на сцена разбита
	завесата тежка — театър без радост.

	Вкусът ни изтръпва от чакане,
	в нервните стомаси подло никнат гъби,
	днес за утре лъжем в празно бачкане,
	безбожие ухилено в лицата ни се зъби.

	Жлезите взеха властта и сега
	не плача, избягвам да пея,
	на средната възраст пада снега
	и страстите чистите бягат от нея.
P$
