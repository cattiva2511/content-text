P>
	„Моля ви, подайте ми ръка!…“
	Спусна се вечерната тъма…
	И погуби черната река
	светлите деца на пролетта…

	В детските души чернее скръб…
	И бащи приведени вървят…
	Плачат майки… Мрачен е денят…
	Как ли болката да понесат?

	Плаче пролетта — вали дъждът…
	Няма ли бедите ни да спрат?
	Хиляди деца сега тъжат.
	И стои пред тях незнаен път…

	Нека носят милите деца
	вечно любовта и пролетта!
	Нека прелетят над пропастта!…
	Живи да се връщат у дома!…

	Аз моля, Господи —
	цветче утеха за децата на Свищов!
	Аз моля, Господи —
	пази децата на България с любов!

@@	20 април 2004 г.
P$
