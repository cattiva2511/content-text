P>
	По-хубава си ти от росно цвете,
	от багрите прекрасни на дъгата…
	По-ласкава си ти от полъх летен,
	по-свежа от дъха на планината…

	В очите ти оглежда се небето.
	И слънцето, звездите и Луната…
	Лицето ти загадъчно и светло
	е приказна картина на Земята…

	По-топла си от лятото блестящо,
	по-светла от усмивка на зората…
	По-скъпа си от бисери и злато —
	най-хубава за мене на земята!

	По-хубава си ти
	от вечните звезди —
	естествена, божествена и свята!
	Без теб и любовта,
	без твоята душа —
	пустиня може би ще е Земята…
P$
