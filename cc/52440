>	Деца, ученици, студенти

	Ревящо момченце тича при майка си.
	— Защо плачеш, моето момче?
	— Тати си удари пръста с чука-а-а…
	— Е, бива ли да плачеш за такова нещо, трябваше да се засмееш…
	— Аз първо така направи-и-и-х…

	* * *

	Родители питат сина си:
	— Какво учите в училище по рисуване?
	— Вече цяла година рисуваме мама.
	— Ама как така, нищо друго ли?
	— Ами всеки път учителя влиза, поглежда ни намръщено и казва: „Рисувайте, вашата мама!“…

	* * *

	— Тате, уморих се вече да нося сестричката си, дай да се разменим и да взема плика с уискито.
	— Да бе, а ако го изпуснеш…

	* * *

	Извадка от темите на бебешки форум:
	„Къпят ме всеки ден! И вие ли сте толкова мръсни?“
	„Тате играе на компютъра, а на мен не дава! Къде да се оплача от дискриминация?“
	„Всеки ме нарича по различен начин! Как се казвам?!“
	„Има мои голи снимки в интернет! Как да преодолеем срама и да продължим напред?“
	„Мама се радва на акото ми. Трябва ли й психиатър, или отминава с времето?“
	„От известно време ми дават биберон. Искам всичко да е както си беше!“
	„Коремът на мама се поду. Това опасно ли е?“

	* * *

	— Татко, много се изморих, повече не искам да ходим на пързалка с тебе…
	— Мълчи, сине, мълчи и дърпай шейната…

	* * *

	— Детенце, защо гледаш толкова мрачно, защо не си играеш с приятелите?
	— Нямам приятели, сгази ги валяк.
	— А тогава защо не си с родителите?
	— И тях ги сгази валяк.
	— А баба и дядо?
	— И тях ги сгази валяк.
	— И ти никого ли си нямаш?
	— Имам си валяк…

	* * *

	— Мамо, защо тате е плешив?
	— Защото е много умен и мъдър.
	— А ти защо имаш такава хубава и гъста коса?
	— Я млъквай и яж!…

	* * *

	Студентска мъдрост:
	„Странно — като чета учебника преди изпит — все едно аз съм го писал, а като ме изпитват — все едно някой друг го е чел…“

	* * *

	— Мамо, в училище все ми казват, че съм много разсеяна!
	— Момиченце, майка ти живее в съседния вход!

	* * *

	Един младеж от Шотландия станал студент и се преместил в Лондон на общежитие. След няколко месеца майка му му отишла на гости. Влиза тя в стаята и какво да види: единият съквартирант на сина й седи на леглото и си блъска главата в стената, а другият стои прав на перваза на прозореца и се чуди дали да скочи… Майката втрещена пита:
	— Сине, какво става, как ги издържаш тия съквартиранти?
	— Ами, мамо, да ти кажа, опитвам се да не им обръщам много внимание, по цял ден просто си седя кротко на леглото и си свиря на гайдата…

	* * *

	Завели малкия Иванчо на психолог. След няколко минути той излязъл, а психоложката поканила родителите му. Прокашляла се и казала:
	— Трябва да поговорим за вашето отношение към него. Детето ви си мисли, че се казва „Иванчомлъкнибе“…

	* * *

	В една ранна съботна сутрин майката така се накарала на детето си, че всички съседи веднага станали, оправили си леглата, закусили и седнали да пишат…

	* * *

	Стадион Уембли. Финал. Стадионът е препълнен, а отвън има тълпа. В най-скъпата ложа седи самичко нахилено момче на видима възраст около 12 години, хрупа доволно пуканки, клати си краката и гледа мача. Чичкото до него не се стърпява и пита:
	— А на теб кой ти купи билета?
	— Тати.
	— А той къде е сега?
	— Вкъщи, търси си билета…

	* * *

	— Мамо, купи ми шоколад.
	— Няма да ти купя, защото си непослушна.
	— Тогава като се качим в автобуса ще ти викам „бабо“…

	* * *

	Студент по биология се явява на изпит. Професорът вади един поднос, покрит с парче плат. Повдига го малко и отдолу се показват патешки крака. Професорът пита:
	— Какво е това, колега?
	— Ами, патица.
	— Ама, колега, не така, кажете — вид, латинско наименование, местообитание, хранителен режим, размножаване…
	— Не знам.
	— Двойка, колега, как се казвате?
	Студентът си повдигнал малко крачолите на панталона и казал:
	— А, познай де…

	* * *

	Държавен изпит за гинеколог. Симулират на студента стресова ситуация с родилка. Студентът взима поредица от решения и накрая, изпотен, пита професора:
	— Как беше, справих ли се?
	— Зависи, накрая според мен трябваше да излезете в чакалнята и да ударите бъдещия татко с една лопата… просто за да сте сигурен, че сте изтрепали цялото семейство…

	* * *

	_Истинска история_
	Вечерта преди родителска среща в детска градина майката пита дъщеря си:
	— Какво ще ми каже утре учителката — че си била едно послушно дете или че си била непослушна?
	— Амиии, мамо… сигурно ще е едно от двете…

	* * *

	_Истинска история със същото дете, запазен оригиналния говор_
	Детето пита майка си:
	— Мамо, искам удрям Сашо пръчка — Сашо плаче.
	— Не може така, Сашо ще го боли.
	След малко:
	— А може удрям Сашо, без да искам?…

	* * *

	Прибира се синът от училище, а баща му го посреща от вратата:
	— Я ела тука да пием по една ракия, че си нямам компания.
	— Не искам, тате, имам да уча.
	— Как така не искаш, а аз как ти помагам с уроците…

	* * *

	Синът на една мутра отива при баща си:
	— Тате, реших да се запиша на балет.
	— Недей, сине, опасно е.
	— Защо бе, тате?
	— Защото може да ти счупя главата.

	* * *

	Две деца си говорят:
	— Тате замина за Токио. Изпрати снимки оттам. Изглежда много добре са възстановили града след нападението на Годзила…

	* * *

	Иванчо посред зима твърдял непрекъснато, че е лято. Изпратили го при училищната психоложка.
	— Иванчо, а ти помниш ли, че вчера беше с шапка и ръкавици?
	— Да-а-а.
	— А помниш ли, че правихте снежен човек.
	— Да-а-а.
	— А помниш ли как ти се бяха зачервили бузките от студа?
	— Да-а-а.
	— Че какво лято е това бе, Иванчо?
	— Скапано студено лято…

	* * *

	На изпит по наказателно право.
	— Можете ли да ми кажете какво е измама?
	— Измама, г-н професоре, ще е, ако ме скъсате.
	— Какво искате да кажете? Обяснете!
	— По наказателния кодекс измама извършва този, който се възползва от незнанието на някого, причинявайки му вреда…

	* * *

	В общинска кооперация, един под друг, живеели професор и студент — пияница. Всеки път, когато се прибирал у дома през нощта, студентът събувал обувките си, мятал ги на пода и така събуждал професора. Професорът непрекъснато молел студента да бъде по-тих. Една нощ студентът се прибрал, свалил си едната обувка и я хвърлил на пода. В тоя момент обаче, си спомнил молбите на професора и внимателно събул втората обувка. Половин час по-късно, отдолу се чул вик:
	— Няма ли най-после да събуеш и другата обувка, че да заспя?

	* * *

	Две деца отиват на училище и виждат пътен знак с бягащи деца. Едното:
	— Тия пък си мислят, че ние им тичаме към училището…

	* * *

	Професор по икономика чете лекция:
	— Колеги, да знаете, че държавата се крепи на събраните данъци, а населението — на укритите…

	* * *

	Елтън Джон, Бой Джордж, Майкъл Джексън, Джордж Майкъл, Фреди Меркюри… Родители, сигурни ли сте, че искате да изпратите вашия син в музикалното училище?…

	* * *

	Студент доставя пица в апартамента на един старец.
	— Предполагам, че искаш бакшиш? — навъсено пита старецът.
	— Да — казва студентът, — обаче колегата ми каза да не очаквам много от вас. Щял съм да имам късмет, ако ми дадете и петдесет стотинки…
	Старецът се обидил.
	— Е, за да докажа, че греши, ще ти дам пет лева.
	— Благодаря — казва студентът, — ще ги вложа в сметката си за университета.
	— Какво учиш? — пита старецът.
	— Поведенческа психология…

	* * *

	В началото на учебната година учител изпраща следната бележка до родителите:
C>
	Ако обещаете, че няма да вярвате на всичко, което ви се казва, че се е случило в училище, аз обещавам да не вярвам на всичко, което ми се казва, че се е случило вкъщи.
C$

	* * *
	Програмист оставил детето да си поиграе на компютъра. След малко детето пита:
	— Тате, а какво означава „Format complete“?…

	* * *

	През зимата едно дете седи с часове пред прозореца и гледа замислено навън. Майка му го пита:
	— Много е красиво навън, нали, как само падат снежинките?
	— Аз всъщност гледам как падат пешеходците…

	* * *

	— Тате, тате, виж, наредих Рубик кубчето за 6 секунди!
	— Да, тате, така е, защото си далтонист…

	* * *

	На края на лекция по математика професорът пита:
	— Има ли въпроси?
	Един студент се обажда:
	— Не разбрах как получихте последните три реда от уравнението.
	— Колега, това не е въпрос, а констатация… Въпроси има ли?

	* * *

	Дете казва ядосано на баща си:
	— Добре де, не разбирам защо, след като е изморена мама, трябва аз да си лягам…

	* * *

	Деца, ако намерите в шкафа шишенце с череп и кости на етикета, не го пийте, това не е „сокче за пирати“!

	* * *

	Мама ме научи да постигам невъзможното:
	— Затвори си устата и си яж супата!
	Мама ме научи да уважавам чуждия труд:
	— Ако ще правите простотии, излезте на улицата, тук съм измила.
	Мама ме научи да вярвам в Бога:
	— Моли се тая гадост да се изпере!
	Мама ме научи да мисля логично:
	— Защото така казвам аз!
	Мама ме научи да мисля за последствията:
	— Паднеш ли от прозореца, няма да те заведа до магазина за играчки!
	Мама ме научи на издръжливост:
	— Няма да станеш от масата, докато не си изядеш всичко!
	Мама ме научи на причинно-следствените връзки:
	— Ако не престанеш веднага да ревеш, ще те напляскам!
	Мама ме научи да не завиждам:
	— По света има милиони деца, на които не им е провървяло така с родителите, както на теб!
	Мама ме научи как да порасна:
	— Ако не ядеш зеленчуци, няма да пораснеш!
	Мама ме научи да гледам смело в бъдещето:
	— Почакай само, като се приберем, ще си поговорим!
	Мама ме научи на основите на самолечението:
	— Не си криви очите, ще останеш кривоглед цял живот!
	Мама ме научи на телепатия:
	— Облечи си якето, знам, че ти е студено!
	Мама ме научи на основите на генетиката:
	— Метнал си се на баща си целия!

	* * *

	Децата задължително трябва да ходят на детска градина, та ако ще да е и за една седмица! Тогава по-лесно ще можете да обясните на гостите откъде са се научили да псуват.

	* * *

	Дете стои разтреперано в ъгъла, а на рамото му е кацнал, настръхнал, папагалът му. Майката крещи:
	— Няма да мръднете оттук, докато не разбера кой кого учи на тези думички…

	* * *

	Дете с майка си чака пред зъболекаря. Детето реве:
	— Мамо, айде да си ходимеее…
	— Ти вече си голям мъж, не трябва да плачеш за такива неща.
	— Неее… Пикльо съъъм… айде да си ходимеее…

	* * *

	Баща пита сина си:
	— Ще ми покажеш ли бележника си?
	Момчето:
	— Не е в мен. Дадох го на Петърчо. Искаше да уплаши баща си.

	* * *

	Баща се прибира от работа, а на вратата го посреща с радост детето.
	— Тати, тати, здравей! Днес купи ли ми нещо?
	— Не, миличък, днес нищо не ти купих…
	Синът се обръща и си тръгва, минава покрай кухнята и хладно подхвърля на майка си:
	— Иди да го посрещнеш, мъжът ти си дойде!

	* * *

	Кривогледата учителка по време на контролно, държи целия клас в напрежение.

	* * *

	В кабинета на училищния директор звъни телефонът. Той вдига, а отсреща се чува пресипнал глас:
	— Ало, обаждам се да кажа, че синът ми — Петърчо от 2-ри А клас — е болен и днес няма да дойде на училище.
	— Добре, а кой се обажда?
	— Амии… татко ми…

	* * *

	Докато топката летеше към прозореца на директора, децата спряха да играят футбол и започнаха да играят на криеница…


>	Семейство, мъже, жени

	Свекърва се кара на снаха си:
	— Ти защо си ударила шамар на сина ми ма!
	— Защото ми каза, че съм дебела.
	— И сега, като го удари, ще отслабнеш ли?

	* * *

	Мъж отива тайно от жена си на нощен клуб. Още с влизането обаче налита на нея, която е там с непозната компания. Докато я гледа втрещен, тя му се развиква първа:
	— А-а, значи така се грижиш ти за болния ти баща, докато аз гледам децата вкъщи!…

	* * *

	Стои един пред бар. Минава негов приятел и пита:
	— Защо не влизаш?
	— Барманът ме изхвърли, че се закачах с жена му.
	— А тогава защо не си вървиш?
	— Защото каза на жена си, че ще изхвърли и нея…

	* * *

	Жена се прибира вкъщи и казва на мъжа си:
	— Скъпи, днес си купих ботуши — кафяви, кожени, с катарама.
	— Добре, скъпа.
	Той така и не разбрал, че става дума за 3 чифта…

	* * *

	Как мъжете правят предложение за брак? — „Скъпа, ще се омъжиш ли за мен?“
	Как жените правят предложение за брак? — „Скъпи, бременна съм.“

	* * *

	Мъж влиза в бар, започва да пие и от време на време вади снимка на намръщена пълна жена по бански и я гледа. Съседът му на бара го пита:
	— Нещастна любов, а?
	— Не, това е снимка на жена ми. И сме в добри отношения.
	— Тогава не разбирам…
	— Ами, като започне да ми харесва, значи съм прекалил с пиенето…

	* * *

	Жена пита мъжа си:
	— Защо излизаш на балкона всеки път, когато започна да пея, не ти ли харесва?
	— За да не си мислят съседите, че те бия…

	* * *

	Много възрастни баба и дядо с патерици се прегръщат и целуват на улицата. Случаен минувач ги гледа с умиление и пита:
	— Какво, златна сватба ли имате?
	— А-а-а, не, излизаме от банката — изплатихме ипотеката…

	* * *

	Жена се опитва да научи малкото кученце на разни неща. Мъжът й отбелязва:
	— Зарежи, скъпа, няма да стане.
	— Хм, главното е търпението, ти да не мислиш, че с теб в началото беше лесно…

	* * *

	Семейство гледа филм на ужасите с чудовища. Жената се притиска до мъжа си промълвя: „Майко…“. Мъжът й:
	— Да, нали, аз също я познах…

	* * *

	Жена влиза в аптека и пита:
	— Кое е по-подходящо за мъж — валериан или валидол?
	— Каква е диагнозата? — пита аптекарката.
	— Кожено палто за 2000 лв.

	* * *

	Един турист минавал през едно село и му направило впечатление, че има много деца. И всичките на възраст под десет години. Не се стърпял и попитал един местен защо е така.
	— Ами преди десет години промениха разписанието на влака. И като мине сутринта в 5:30 и надуе свирката и ни буди… после хем няма за кога да заспиваш, хем е рано за работа…

	* * *

	Мъж и жена пристигат запъхтяни на перона, но виждат как влакът им си заминава. Жената се нахвърля върху мъжа си:
	— Видя ли, ако не ме беше карал да бързам толкова, нямаше да се налага да чакаме 3 часа до следващия влак…

	* * *

	Прекрасна лятна вечер. Младеж и девойка отиват в парка. Макар и трудно намират усамотено място. Тя:
	— Каква прекрасна вечер, каква луна, как само пеят щурците…
	— Хм, това не са щурци, а ципове…

	* * *

	Мъж се събужда сутринта и намира бележка от жена си:
C>
	Скъпи, наложи се да изляза по-рано за работа, заведи дъщеря ни на детска градина. В раницата й сложи бански за плуването и кърпа. Виж дали е студено навън, ако е необходимо облечи й пуловерчето. То е на третия рафт в гардероба. Облечи й розовото яке. Среши я и й вържи плитки, само гледай да не са много стегнати. Да не забравите цветните моливи, защото днес ще рисуват. Провери какво ще има за ядене и ако ще има розово кремче — предупреди да не я насилват да го яде, защото тя не го харесва. Целувки!
C$
	Мъжът помислил малко и пратил есемес на жена си:
C>
	Днес решихме да не ходим на градина.
C$

	* * *

	Една жена дълги години събирала пари и най-накрая отишла на екскурзия в Париж. Там си взела стая в луксозен хотел и си поръчала най-скъпия жиголо. След малко се почукало на вратата и влязъл красавец. Той започнал да сваля дрехите си и да ги хвърля през балкона. Жената се учудила:
	— Но защо изхвърляте дрехите си?
	— Мадам, когато свърша с вас, тези дрехи вече няма да са на мода…

	* * *

	Мъж се връща от командировка, влиза в спалнята и гледа жена му под юргана с друг мъж. Онзи става, облича се и се изнизва тихо, без да каже дума.
	— Кой беше тоя бе?!
	— Откъде да го знам, някакъв темерут?! Нали виждаш — нито на тебе здрасти, нито на мене довиждане…

	* * *

	Всеки човек използва около 7000 думи на ден. Понякога възникват семейни проблеми, когато мъжът, като се прибере вкъщи вечер, е изчерпал дневния си запас, а жена му тъкмо започва…

	* * *

	Мъж и жена пристигат в Рая. Жената се оглежда и казва щастливо:
	— Скъпи, тук е чудесно! И ще бъдем заедно завинаги…
	— А-а-а, не, уговорката беше „докато смъртта ни раздели“, тук отново съм ерген…

	* * *

	Двама съпрузи се изпокарват здраво в навечерието на годишнината си. На другия ден си мълчат цял ден. Вечерта жената не издържала — все пак празник е — и отишла да се сдобряват:
	— Добре де, хайде стига сме се карали. И двамата бяхме виновни… Особено ти…

	* * *

	Жена отива в офиса на съпруга си.
	— Скъпи, защо не си сложил моя снимка за скрийнсейвър?
	— Пробвах няколко пъти, но антивирусната програма я трие…

	* * *

	Ако жена ти те попита „Обичаш ли ме?“, значи:
	— или е направила нещо;
	— или си е купила нещо;
	— или си я обидил.
	И в трите случая си приготви портфейла…

	* * *

	_Истинска история_
	Деликатна ситуация: Младеж и девойка отскоро са гаджета. На 8 март младежът отива с гаджето си и приятели да празнуват. Обаче пътьом минават той да подари един букет на негова състудентка. Той се качва горе, а приятелите и гаджето го чакат в колата. Тя, естествено, се е понапрегнала… Единият приятел усеща ситуацията и решава да помогне и да я успокои:
	— Ама ти не се притеснявай, той няма чувства към нея, вие сте толкова различни, тя е една такава добричка…

	* * *

	Двама приятели си говорят:
	— А жена ми страда от алкохолизъм…
	— Защо, много ли пие?
	— А-а, не близва. Ама аз пия… и тя страда…

	* * *

	— Господине, трябва да ви разочаровам, жена ви много се напи на коледното парти.
	— Ама как, тя изобщо не слага нищо в уста!
	— Господине, съжалявам, но май отново трябва да ви разочаровам…

	* * *

	Две приятелки си говорят:
	— А бе, муцка, ти защо се разведе с Пешо?
	— А ти би ли искала да живееш с някой, дето не се прибира по цяла нощ, а после като се прибере, е толкова пиян, че само на скандали го избива?
	— Не, разбира се!
	— Е, и Пешо не иска…

	* * *

	Дете пита баща си:
	— Тате, може ли да върна бутилки и да си купя баничка?
	— Може, ако не съм аз, тука ще гладуваме…

	* * *

	Съпрузи си говорят:
	— Скъпи, защо мъжете подаряват на жените цветя толкова рядко?
	— А ти кога за последно ми подари бира?

	* * *

	Майка съветва дъщеря си:
	— Не се хващай с ерген — щом не се е оженил досега — и за теб няма да се ожени. Не се хващай и с разведен — щом е изоставил една жена — и теб ще изостави. Най-добре си намери женен — щом обича жена си — и теб ще обича…

	* * *

	Жени, вашият съпруг е наистина уморен, чак когато няма сили да отиде да си купи бира…

	* * *

	Син пита баща си:
	— Тате, колко голям трябва да стана, за да правя каквото си искам?
	— Синко, доколкото ми е известно, никой мъж още не е доживял такава възраст…

	* * *

	Един крещи вбесен на жена си:
	— Ти би трябвало да се родиш мъж!
	— И ти…

	* * *

	Майка към сина си:
	— Всяка твоя беля е бял косъм в косата ми…
	Синът поглежда към белокосата си баба и отбелязва:
	— Като гледам, като млада и ти не си била много послушна…

	* * *

	Две приятелки:
	— Честито бебе, кога мога да дойда да го видя?
	— Най-добре към три през нощта — тогава е будно и игриво…

	* * *

	По време на съдебен процес.
	Съдията пита свидетелката:
	— Омъжена?
	Свидетелката въздъхва.
	— Неомъжена — диктува съдията на секретарката. Пита другия свидетел: — Женен?
	Свидетелят въздъхва.
	— Женен — диктува съдията…

	* * *

	По време на семеен скандал мъжът казва:
	— Писна ми непрекъснато да ме поправяш. Каквото и да кажа все ме апострофираш. И така вече 14 години…
	— 15, скъпи, 15 години…

	* * *

	Между съпрузи:
	— Днеска цял ден съм адски нервна, не ме питай защо.
	— Добре.
	— Ето, на теб изобщо не ти пука за мен!

	* * *

	Син пита баща си:
	— Тате, а как се разбира една жена за добър мъж ли се е омъжила, или за лош?
	— Ако мъжът е лош, веднага се разбира, а ако е добър — за това не се говори никога…

	* * *

	Семеен разговор:
	— Грешиш!
	— Защо?
	— Няма значение, не съм мислила за това…

	* * *

	Обява във вестник:
C>
	Търся запознанство с жена без големи материални нужди. Не от користни цели, а от любопитство — никога не съм виждал такава.
C$

	* * *

	Един мъж може да спори успешно с жена само наум…

	* * *

	Между приятелки:
	— А защо мъжът ти те нарича идиотка?
	— Амиии, ако беше министър щеше да ми вика министерша…

	* * *

	Жена се оплаква на приятелка:
	— Ей, не случих на съпруг. Иска да му чета на глас вестника, докато пере, чисти и глади…

	* * *

	Мъжът се прибира, а жена му го започва от вратата:
	— Пак си пил.
	— Не съм бе, жена…
	— Я кажи „деноминация“.
	— Добре де, пих едно…

	* * *

	Семейство с малко дете отишло на ресторант. Детето, обаче, било много палаво. Побъркало всички — три пъти влизало в кухнята, постоянно се мотаело в краката на сервитьорите, даже предизвикало няколко изпускания на подноси. Опитало се да пее с певицата и да свири на всички инструменти. Не подминало и клиентите от съседните маси. Накрая точно преди да си тръгнат, детето пристигнало отнякъде с една кутия с презервативи. Баща му го пита:
	— Откъде взе това?
	— Даде ми го един чичко от ресторанта. Преди това ме попита дали имам братче или сестриче, аз му казах, че нямам и той каза „Слава богу“…

	* * *

	Две домашни помощнички си говорят:
	— Омръзна ми по цял ден казвам „Да, госпожо“.
	— А аз — „Не, господине“…

	* * *

	Ергените вършат цялата домакинска работа, защото нямат жена. А женените я вършат, защото жена им ги кара…

	* * *

	Мъж спира красива жена на улицата и пита:
	— Искате ли да пием по едно кафе?
	— Съжалявам, омъжена съм.
	— Аз също съм женен. И също съжалявам…

	* * *

	След семеен скандал жената тихичко отбелязва:
	— Добре, скъпи. Само имай предвид, че преди няколко години след един такъв семеен скандал останах вдовица.

	* * *

	Жена се връща от командировка и пита дъщеря си:
	— Татко ти беше ли тъжен, докато ме нямаше?
	— В началото — не, но последните няколко дни ставаше все по-тъжен…

	* * *

	Минувач пита видимо пребит мъж:
	— Господине, искате ли да ви закарам до вкъщи?
	— Да не съм луд, аз оттам идвам…

	* * *

	Жена дълго избирала метла в магазина, направо скъсала нервите на всички. Накрая отива на касата да я плаща и продавачката пита:
	— А да я увия ли, или направо ще я яхнете…

	* * *

	Жена заминала внезапно в командировка. На първата сутрин мъжът й облякъл дъщеричката им, приготвил й закуска и тръгнал да я води в детската градина. В първата му казали, че това дете не от тази градина. Във втората и третата — също… Докато бащата се чуди какво да прави, дъщеричката сърдито отбелязва:
	— Татко, хайде по-бързо, че вече закъснях за училище…

	* * *

	— Синко, от сърце ти честитя! Сигурен съм, че този ден ще остане в паметта ти като най-щастливия в твоя живот!
	— Мерси, тате, ама сватбата е утре…
	— Сине, сине… много добре знам какво говоря…

	* * *

	Семейство отива при брачен терапевт. Психологът:
	— Кажете ми, какъв е проблемът? Какво ви тревожи?
	Съпругът започва:
	— Тя не ми дава…
	Жена му го прекъсва гневно:
	— Кой не ти дава бе? Аз ли не ти давам? Перверзник такъв, нещастник смотан! Що заблуждаваш хората бе?
	Мъжът се опитва да продължи изречението си:
	— … не ми дава да свърша…
	Жена му пак го прекъсва:
	— Аз ли не ти давам да свършиш? Болен мозък си ти, ето това си! Кажи кога не съм ти давала да свършиш? Смотаняк…
	— … изречението си докрай…

	* * *

	Обява в сайт за запознанства:
C>
	Търся сериозна връзка с жена, която може да каже „Чао, до утре“ за по-малко от минута.
C$

	* * *

	Ако нещо се развали вкъщи, може да помолиш и съседа да го оправи, но удоволствието е по-голямо, когато го оправи мъжът ти и после половин година му пилиш на главата, че не е както трябва…

	* * *

	Приятели си говорят:
	— Чух, че имаш ново гадже и нова кола.
	— Да-а-а.
	— А колко харчат?…

	* * *

	В аптеката:
	— Господине, не разбирам, редовно си купувате приспивателно, а вечер ви засичам по баровете…
	— Ами, да… взимам го за жена ми…

	* * *

	Между приятели:
	— Е, мина месец откакто се ожени, как е семейният живот?
	— Не е добре… вече ми е забранено да ходя за риба, да пия, да закъснявам…
	— Значи вече съжаляваш, че се ожени…
	— И да съжалявам ми е забранено…

	* * *

	— Жена, мисля си, как се търкалят годините… Имаме си дом, вила, две коли и две деца. А помниш ли едно време — живеехме на квартира под наем, карахме колело и парите все не стигаха, но пък всяка вечер си лягах с двадесетгодишна.
	— Няма проблем, ти си легни с някоя двадесетгодишна и ще видиш как ще ти се върнат и квартирата и колелото и безпаричието…

	* * *

	В едно семейство майката сготвила заек. Ядат вечерта и едното дете пита:
	— Мамо, какво е това месо, много е вкусно?
	Бащата, за да не каже веднага, че е от зайче, започнал отдалече:
	— Спомнете си майка ви как ме нарича понякога…
	— Леле, бате, не го яж, това е задник…

	* * *

	Майка вика по сина си, който се върти около басейна:
	— Не се приближавай до водата, че ще паднеш, ще се удавиш, тука да се изложиме пред хората…

	* * *

	Баща чете приказки на детето си. Накрая детето пита:
	— Тате, а каква е разликата между феята и вещицата?
	— Амии… няколко години семеен живот, тате…

	* * *

	— Скъпи, вече съм готова за деца.
	— Ааа, аз не!
	— За съжаление лятото свършва, трябва да си ги приберем от село…

	* * *

	В еврейското семейство:
	— Мамо, купи това кученце!
	— Не!
	— Тате, купи това кученце!
	— Не, продай го на някой друг…

	* * *

	Съдебен процес. Съдят мъж, че е набил жена си. Съдията пита:
	— Разкажете какво се случи.
	— Ами… тя по принцип е много свадлива, но… чашата преля… Седим си пред телевизора и тя ми каза: „Махни го тоя канал, че това дуо ми наду главата!“. Аз казах:
	— Това не е дуо, това е дует.
	— Не. Дует е, когато двама мъже се мушкат със саби…
	— Не, това е дуел.
	— Не. Дуел е, когато два влака се разминават на тъмно…
	— Не, това е тунел.
	— Не. Тунел е, когато спиш до пътя…
	— Не, това е мотел.
	— Не. Мотел е едно желязно нещо, дето сипваш вода в него… — и тогава не издържах…
	Съдията го погледнал замислено и казал:
	— Аз щях да я почна още на „тунел“-а…

	* * *

	Световен форум на жените. Дневен ред:
	1. Всички мъже са прасета.
	2. Нямаме какво да облечем и обуем.
	3. Нямаме достатъчно гардероби и шкафове за обувки.
	4. Защо, независимо от многото вдигнати скандали по въпроса, мъжете не са романтични?
	5. Разни.

	* * *

	— Какво е меден месец?
	— Виждал ли си муха в буркан с мед? Това е месецът, в който разбираш колко много си затънал…

	* * *

	Двама бивши съпрузи си говорят. Тя:
	— А аз си купих заек…
	— Това защо? За спомен от нашата връзка ли?
	— Не, то само яде, ака и спи… Хм… всъщност — да…

	* * *

	Жена се оплаква на приятелка:
	— Странно, всеки път като имаме среща, приятелят ми ми подарява сухи цветя…
	— Ами, опитай се някой път да отидеш навреме…

	* * *

	— Ох, закъсах го много, жената разбра, че й изневерявам!
	— Няма страшно, тя е силна жена.
	— Мен от това ме е страх…

	* * *

	Мъж се прибира от работа и намира бележка: „Скъпи, вечерята е във фурната, десертът в хладилника, а графикът със скандали за другата седмица е на бюрото ти“.

	* * *

	Семейство се мести в нов град. Питат мъжа:
	— Как е? Устроихте ли се?
	— Устроихме се. Само нещо ме притеснява, докато правихме ремонта се оказа, че водопроводчика ни същия…

	* * *

	— Пишат в Интернет само измишльотини… На когото му скимне, си пише разни глупости. Никой не отговаря за думите си, криейки се зад анонимността. Писнало ми е… Ще отида да измия чиниите и да хвърля боклука. После може да отида за риба…
	— Питам те за последен път, кое е това „коте“ и защо му било хубаво с теб на вилата?!!

	* * *

	— Скъпи, тази рокля прави ли ме дебела?
	— А ти мислиш ли, че тази вратовръзка ме прави плешив?
	— Ама ти си си плешив…
	— Е, да де…

	* * *

	Изобщо не е вярно, че моят мъж е „мъж под чехъл“! Прави си каквото си иска и хич не му пука! Когато си иска чисти, когато си иска мие чиниите, когато си иска простира — сам си избира!

	* * *

	Арабин отива на плажа с харема. По едно време една от съпругите казва притеснено:
	— Имам чувството, че всички ме зяпат…
	А мъжа й сърдито отбелязва:
	— Ами, така ще е, като си ги оголила тия глезени…

	* * *

	Бащата мие чиниите, синът му ги бърше. А в съседната стая майката играе карти с приятелки.
	По едно време жените започват да се карат и да крещят. Бащата въздиша и казва тихо на сина си:
	— Трябва да сме благодарни, сине… В някои страни мъжете имат по 5–6 жени…

	* * *

	Въпрос към радио „Ереван“:
	— Какво означава: Жена с черен пояс по карате?
	Отговор:
	— Означава здраво семейство, възпитани деца, добра свекърва, любящ и верен съпруг, отзивчиви колеги…

	* * *

	Между приятели:
	— Кои жени ти харесват повече — тези, които много говорят или другите?
	— Кои други?

	* * *

	Ако искате да съберете цялото си семейство на едно място, изключете интернета и изчакайте една минута в стаята с рутера…

	* * *

	Дъщеря на 6 години към майка си:
	— Не ми викай, аз не съм ти татко… няма да ти мълча…

	* * *

	Той:
	— Обичаш ли футбола?
	Тя:
	— Да.
	— Тогава си една крачка пред другите…
	— Но тогава ще съм в засада!…
	— Край! Отиваме да се женим.

	* * *

	Забелязали ли сте, че когато ви се родят деца, отново започвате да питате родителите си дали може да излезете вечерта…

	* * *

	Жена заминава в командировка. Още първия ден мъжът й звъни по телефона:
	— Скъпа, къде са вилиците и лъжиците?
	— Скъпи, спи си вкъщи…
	На другия ден пак й звъни:
	— Скъпа, къде са вилиците и лъжиците?
	— Скъпи, спи си вкъщи…
	След една седмица жената се прибира и мъжът й я започва от вратата:
	— Ей, къде ги държиш тия вилици и лъжици?… И какво имаш предвид да си спя вкъщи? Че къде другаде ще спя?
	Жената мълчаливо го води до спалнята и дърпа завивката… А отдолу — вилици и лъжици…

	* * *

	Мъжът е в банята, жената отвън се провиква:
	— Мило, ще излизаш ли скоро, че мисля да ти разгледам мобилният телефон…

	* * *

	Тя:
	— Мисля, че пи достатъчно.
	Той:
	— Не мисля така… все по-хубава жено…

	* * *

	Двама перничани си говорят:
	— Ей, не случих на жена — свадлива, неблагодарна… Вчера, като се прибирахме от разходка в планината, 3 часа докато шофирах, не спря да дудне и да тропа от багажника…

	* * *

	По време на семеен скандал, жената отбелязва:
	— А ако искаш да кажеш нещо, сега е моментът да замълчиш…

	* * *

	— Татко, купи ми котенце…
	— Не… то ще ака по ъглите.
	— Тогава тигърче…
	— Не! Тогава ние ще акаме по ъглите!


>	Кораби, военни, полицаи

	По време на бомбардировките над Сърбия, двама американски пилоти минават над България. Единият поглежда надолу и пита:
	— А бе, тука защо сме хвърляли бомби?
	— А-а, не сме, то тука си е така…

	* * *

	В казармата:
	— Редник, защо не са ти лъснати обувките?
	— Не ви интересува, другарю старшина!
	— Ти на отворен ли ми се правиш бе?! Сега ще те вкарам в ареста и няма да излезеш до уволнението бе! Защо не си с лъснати обувки?
	— Ами боята свърши и аз…
	— Не ме интересува!
	— Нали и аз това казвам…

	* * *

	Защо в армията се става в 5:30 сутринта? Защото, като те събудят толкова рано, единственото ти желание е да убиеш някого…

	* * *

	На едно кръстовище имало един знак „Стоп“, на който никой не спирал. Там обикновено карали дежурствата двама полицаи и хващали много нарушители. Веднъж обаче една кола спазила знака и полицаите я спрели да благодарят на шофьора. Мъжът отвътре без предисловие попитал:
	— Как разбрахте, че съм без книжка?
	Жена му до него казала:
	— Не го слушайте, той като е пиян така си говори…
	Тъщата се обадила от задната седалка:
	— Казах ви аз, че с тая крадена кола далече няма да стигнем!
	От багажника се чул приглушен глас:
	— Какво стана, минахме ли границата…

	* * *

	Проверка в поделение. Командирът развежда генерала, криейки очите си с ръка. Генералът е възхитен от чистотата.
	— Ммм, забележително. Кой отговаря за чистотата на плаца?
	— Сержант Петров.
	— Браво!
	Продължават огледа. В столовата също блести.
	— Кой отговаря за чистотата в столовата?
	— Сержант Петров.
	— Юнак! Навсякъде всичко е изрядно и за всичко отговаря сержант Петров.
	Накрая генералът поръчва да му се яви въпросния сержант.
	— Браво сержант. Обявявам ти благодарност!
	— Благодаря, г-н генерал. А вие си закопчайте най-горното копче на униформата, ако обичате.
	— Ти ли ще ми кажеш бе, сержант!?
	Командирът си маха ръката от лицето — окото му е синьо — и шепне на генерала:
	— Г-н генерал, сержант Петров никога не повтаря по два пъти…

	* * *

	Полицейско прессъобщение:
C>
	Престъпна група е нахлула във фабрика за производство на ракия и вино. Има и заложници. Вече второ денонощие престъпниците се опитват да формулират своите искания.
C$

	* * *

	Разговор между двама моряци:
	— Защо капитанът е тъжен?
	— Спечели награда от лотарията…
	— Супер и какво спечели?
	— Околосветско пътешествие с кораб.

	* * *

	Полицай записва данните на арестуван пияница:
	— Женен ли сте?
	— Да.
	— За кого?
	— За жена.
	— То е ясно, че е за жена.
	— Защо да е ясно? Сестра ми, например, е женена за мъж.

	* * *

	Един младеж не искал да ходи в казармата. Погнала го военната полиция, той бяга… Изведнъж зад един ъгъл младежът вижда една монахиня.
	— Сестро, спасявай ме, не искам да ходя войник…
	Монахинята повдигнала дрехата и младежа се скрил отдолу. Полицаите притичали покрай тях и отминали. Излязъл младежа и взел да благодари:
	— Ей, жива да си, сестро, направо ми спаси живота. Само… малко ми е неудобно… ама ми направи впечатление, че имаш топки…
	— Така е, брат… и на мене не ми се ходи в казармата…

	* * *

	Старшината вижда един новобранец с разкопчано горно копче:
	— Ей, редник, какво става, слънчеви бани ли правим?…

	* * *

	Основно правило в армията: „Всяка една работа може да се свърши по три начина — правилен, неправилен и по военному“.

	* * *

	В казармата старшината пита новобранците:
	— В случай на война, какъв е вашият дълг?
	Всички отговарят в един глас:
	— Да умрем за родината!
	— Не, трябва да накарате врагът да умре за неговата родина…

	* * *

	Полицай под прикритие пита проститутка:
	— Колко?
	— 50 лв.
	Полицаят вади белезниците, а проститутката:
	— А-а-а, за такива работи взимам двойно…

	* * *

	Питат един стар, печен моряк:
	— Имали ли сте случай, когато наистина ви е било страх?
	— Да-а-а… Веднъж превозвахме товар от 10000 кукли. Попаднахме в страшна буря. Изведнъж корабът се наклони рязко… и всичките 10000 кукли в хор казаха „Мама!“…

	* * *

	С цел подобряване на отношенията, САЩ и Русия направили съвместно военно учение. Един американски офицер си води дневник:
	Понеделник. Отиваме да пием с руснаците.
	Вторник. Искам да умра…
	Сряда. Пак отиваме да пием с руснаците.
	Четвъртък. Що не умрях във вторник…


>	Офис, професии, политици

	Мъж се обажда по обява за работа в София. Позицията е „асистент на кастинг на манекенки на бельо“.
	— В какво се състои работата?
	— Помагате на момичетата в съблекалнята да изберат най-подходящото бельо, успокоявате ги, ако имат сценична треска, давате им съвети за добро представяне…
	— Да, имам интерес към позицията, къде да дойда?
	— Заповядайте утре в Пловдив…
	— Нали работата е в София?
	— Да, ама опашката започва от Пловдив…

	* * *

	На вратата се позвънява. Домакинята отваря. Навън е продавач на прахосмукачки. След 5 минути „има сделка“. След като плаща и получава прахосмукачката жената пита:
	— Не знам как успяхте да ме убедите, аз дори нямах нужда от прахосмукачка.
	— Ами, имам си метод — когато домакинята ми отвори питам: „Момиче, майка ти вкъщи ли е?“…

	* * *

	Младеж кандидатства за работа, но има тик — непрекъснато намига с едното око. По едно време шефът се намръщил. Младежът казал:
	— Не се притеснявайте, сега ще изпия един аспирин и ще ми мине.
	Бръкнал в джоба за аспирин, обаче извадил една шепа презервативи. Шефът се намръщил още повече. Младежът:
	— Съжалявам, обаче опитвали ли сте да влезете в аптека и да поискате аспирин, намигайки с око…

	* * *

	При доктора влиза мъж с пирон в главата.
	— Ще го махнем, но ще струва 1000 лева.
	— Ама аз съм осигурен, не може ли по каса?
	— Не, по каса можем само да изкривим края, за да не се закача на шапката…

	* * *

	Поп и кръчмар се прибират по моста и си изпускат телефоните във водата. Попът мъдро казва:
	— Бог дал — Бог взел.
	Кръчмарят:
	— Да-а-а, водата донесе — водата отнесе…

	* * *

	След дългогодишни проучвания маркетолозите и рекламните специалисти си признали, че са безсилни с кампаниите си срещу мъже, пазаруващи със списък от жената…

	* * *

	Учен в ресторант:
	— Келнер, тази чиния е много мръсна. Ако погледнем под микроскоп върху нея ще установим, че формите на живот там скоро ще открият колелото…

	* * *

	Двама професори физици си говорят. Покрай тях минава красива колежка. Единият отбелязва:

	— Мда-а-а, виж, колега, колко добре са се групирали атомите…

	* * *

	Разстроена секретарка пита шефа си:
	— Възнамеряваш да ме уволниш ли?
	— Не, откъде ти хрумна?
	— Ами гледам си махнал дивана от кабинета…

	* * *

	Собственикът на хотел съветва новопостъпилия пиколо:
	— Има две думи, които гарантират доброто настроение на нашите гости. Когато ги посрещнеш — „Най-после!“, а когато си тръгват — „Вече, а?“. Но не дай си, боже, да ги размениш!

	* * *

	_Истинска история_
	В час по математика:
	— Ученици, тази задача е толкова лесна, че се решава с гръбначен мозък…

	* * *

	Майстор ковач обяснява на чирака:
	— Слушай сега много внимателно, момче. Сега ще извадя подковата от огъня и като кимна с глава я удари силно с чука, разбра ли?…
	И така момчето станало титуляр ковач…

	* * *

	Как можеш да накараш един класически музикант да спре да свири? — Като му вземеш нотите.
	Как можеш да накараш един джаз музикант да спре да свири? — Като му сложиш отпред ноти…

	* * *

	В офиса си говорят двама колеги:
	— А бе, знаеш ли, че крокодилите могат да летят.
	— Не е вярно, те са земноводни и пълзят, кой казва, че летят?
	— Шефът.
	— А-а-а, е, да летят, да летят, колко да летят, вдигат се на не повече от метър, метър и половина…

	* * *

	По време на интервю за работа:
	— На колко години сте?
	— На 23.
	— Според вас, коя е вашата силна страна?
	— Логиката.
	— Как виждате себе си след пет години?
	— Ами-и, на 28…

	* * *

	Господ слязъл на земята, за да помогне на здравната система на България. Отишъл в една поликлиника и отворил кабинет. Влязла една баба с бастун. Той я докоснал по челото и казал: „Ходи!“. Тя оставила бастуна и започнала да ходи нормално. Излязла навън и другите баби я питат:
	— Как е новият лекар?
	— Ами, като че ли е малко по-добър от стария, ама и той, като него, не ми премери кръвното…

	* * *

	По време на интервю попитали доцент по математика колко често прави секс. Той се замислил за кратко и отговорил:
	— Сексът е слаба утеха за хората, които не умеят да решават диференциални уравнения.

	* * *

	Визитация в токсикологията. Професорът пита специализанта:
	— Какъв е случаят, колега?
	— Мъж на 38 години, спи вече трети ден, ветеринарен лекар…
	— Не разбирам, колега, какъв е случаят?
	— Ами, докато се опитвал да даде лекарство с тръба на кон, конят кихнал…

	* * *

	Отива един на лекар:
	— Докторе, боли ме черния дроб.
	— Добре, покажете си езика.
	— Ама мен ме боли черния дроб!
	— Добре, тогава покажете си черния дроб…

	* * *

	В една фирма много се работело. Било нещо нормално да се работи по 11–12 часа, всяка събота и почти всяка неделя. Също много се държало на официалното облекло. Един понеделник служител дошъл на работа към 10 часа. Не стига това, ами бил по къси гащи и шарена риза. Подсвирквайки си се упътил към работното си място и започнал да трака по клавиатурата. Шефът бил изумен, но решил да види докъде ще стигне наглостта и си затраял. Към 12 часа служителят затворил лаптопа и излязъл в обедна почивка. Прибрал се към 13 часа с кафе в ръка и във видимо добро настроение пак затракал по клавиатурата. На шефа вече „му излизала пара от ушите“, но решил да изчака. Търпението му свършило, когато към 16 ч. служителят затворил лаптопа и се приготвил да си ходи. Шефът изхвърчал от офиса и му се развикал:
	— Какво е това бе, колега, каква е тази демонстрация, нещо май не ни се работи днес!…
	А служителя смутен отговорил:
	— Ама, шефе, не помните ли, аз тази седмица съм отпуска…

	* * *

	В една фирма за поддръжка на пътища назначили нов работник. Връчили му кофа с боя и четка и му дали да прави осева линия. Първия ден боядисал 2 километра. На втория — един. На третия — само 500 метра. Викнал го бригадира:
	— Какво става, колега, защо от ден на ден влошаваме резултатите?
	— Ама, шефе, всеки ден става все по-трудно, нали кофата остава все по-далече…

	* * *

	Един отива при психоаналитик.
	— Докторе, имам толкова много проблеми, че ако ми изникне нов, ще мога да му обърна внимание чак другия месец…

	* * *

	Пътуват си Бил Гейтс и приятели — инженери с кола. Изведнъж колата загасва. Инженерите веднага започват да спорят каква може да е причината и как да се оправи. Бил Гейтс ги слуша, слуша и накрая предлага:
	— А искате ли да пробваме да излезем и пак да влезем… може да запали…

	* * *

	Питат политически анализатор:
	— Защо в Африка толкова често има преврати?
	— Защото са доста по-евтини от изборите…

	* * *

	Възможно ли е едно животно да има задник и на гърба си?
	Да, има такова — кон, възседнат от политик…

	* * *

	Един шеф на фирма се оплаква на друг:
	— Уволних компютърния си специалист…
	— И какво?
	— Ами какво, сега като напишеш „идиот“ в Google, моето име излиза на първо място! Има и снимка…

	* * *

	Нищо не повишава доверието между хората така, както капарото.
@	(Търговска мъдрост)

	* * *

	Интервю за шлосер:
	— Можеш ли да мериш с шублер?
	— Да.
	— Ето един детайл. Колко е дълъг?
	— Шублер, шублер и половина.

	* * *

	Новопостъпил служител пита колегата си:
	— А ти откога работиш във фирмата?
	— От три месеца, защото ме заплашиха с уволнение. Иначе съм тук от около година…

	* * *

	Един пиян фъфли на бармана:
	— А сега, ако инвестираш в мене още 100 грама, ще се превърна в твоя недвижима собственост…

	* * *

	Обява във вестник:
C>
	Фирма търси да назначи опитен счетоводител (може и жена), а също така и опитна жена (може и счетоводителка).
C$

	* * *

	Двама музиканти си говорят:
	— Чух, че си продал барабаните, защо бе, човек?
	— Онзи ден видях съседът да влиза във входа с току-що купена пушка…

	* * *

	В офиса:
	— Шефе, трябва да ми вдигнете заплатата. С тия пари не мога и да се оженя…
	— Съгласен съм, че не можете, колега, но да знаете, че един ден ще ми бъдете благодарен…

	* * *

	Един управител на фирма пуснал обява за работа: „Търся човек, който да решава всички проблеми; заплата — 9000 лева месечно“.
	На следващия ден веднага се появил кандидат. Интервюто минало много добре, накрая управителят попитал:
	— Имаш ли някакви въпроси?
	— Да, само един — как ще намерите толкова много пари, че да ми плащате такава заплата? — попитал човекът.
	А управителят отговорил:
	— Ето, това е първият въпрос, който трябва да решиш.

	* * *

	Въпрос:
	Какво е това „обмен на мнения“?
	Отговор:
	Когато влизаш в кабинета на началника със своето мнение, а излизаш с неговото…

	* * *

	Подчинен предлага на шефа си:
	— Предлагам да ми повишите заплатата с 200 лева, иначе ще кажа на всички, че сте ми я повишили с 500…

	* * *

	В психиатрията:
	— Колега, този пациент страда едновременно от „мания за величие“ и „комплекс за малоценност“.
	— Как е възможно?
	— Мисли си, че има най-големия „комплекс за малоценност“ в света…

	* * *

	Шефът се възмущава по време на интервю:
	— Вие искате твърде голяма заплата, а нямате никакъв опит!
	— Да, но ако се погледне от друг ъгъл — така на мен ще ми бъде по-трудно, отколкото на колегите…

	* * *

	Офис мъдрост:
	— Кога в спора се ражда истината?
	— Когато в спора се включи и началника…

	* * *

	Двама приятели си говорят:
	— Изглеждаш изтощен и тъжен… Какво става с теб?
	— Работа, работа без край… Само работа!
	— Отдавна ли работиш така?
	— От утре…

	* * *

	По телевизията казват, че в петък ще дойде Краят на Света. Шефът събира работниците:
	— Така, значи от понеделник до четвъртък бачкаме, петък е потопът, а в събота отработваме петъка…

	* * *

	„Щастието от труда“ — това е чувството, което изпитва поетът, докато гледа как работниците строят завод…

	* * *

	Ако видиш шефа си да търка билетчета от националната лотария, по-добре пускай молба за напускане…

	* * *

	Един човек позвънил във фирма за почистване и поръчал да изпратят човек да му измие прозореца. На другия ден на вратата звъни мъж в работен гащеризон:
	— Добър ден. Аз съм от фирмата за почистване на прозорци.
	— Заповядайте.
	След малко на вратата звъни човек с прокъсан гащеризон:
	— От фирмата за миене на прозорци съм.
	— Да, да… влизайте!
	След малко отново се звъни на вратата.
	— Аз… такова… за миенето на прозорците… от фирмата.
	— Ами… влезте! Ама вие колко души ще го миете тоя прозорец?
	— Амии, аз съм един, ама… като го насапунисах и перваза стана много хлъзгав…

	* * *

	Двама си говорят:
	— Не мога да си обясня, как така средната работна заплата в България била 900 лв.
	— Сега ще ти обясня. Представи си, че един яде само кайма, а ти — само картофи. Средно това означава, че двамата ядете мусака.

	* * *

	Сутринта в семейството на юрист и счетоводител се провел спор по повод годността на млякото — дали се изчислява в календарни или работни дни…

	* * *

	По време на протест:
	— За какво протестираш?
	— Ми щото нямам работа…
	— Ето ти визитка, утре в 8:30 идваш и започваш работа при мен.
	— Еееее, ти па от 10 хил. човека, баш па мене ли уцели бе…

	* * *

	След успеха на сертификата „Коректна фирма“, започваме издаването на сертификати „Голям пич!“.

	* * *

	Бивш служител на заведение за бърза закуска започнал работа в аптека. Идва клиент и иска презервативи. Нашият по навик:
	— А за тук или за вкъщи?…

	* * *

	Двама психолози се срещат и единият казва:
	— Здрасти. Ти си добре. А аз как съм?

	* * *

	Във фирмата въведоха ежемесечен психотест и тест за наркотици. Явно са се усетили, че нормален човек няма да работи за тая заплата.

	* * *

	Шефът на голяма фирма вика при себе си фирмения психолог:
	— Виж сега, оценявам това, което правиш, ама… да вземеш да оставиш работохолиците на мира!

	* * *

	— Знаеш ли защо сутрин птиците пеят?
	— Защото не трябва да ходят на работа!

	* * *

	Секретарка в голяма фирма влиза при шефа:
	— Току-що се обади жена ви и каза да ви предам, да не забравите да ми поръчате да й купя подарък за рождения ден от ваше име…

	* * *

	Новина:
	Европейският съюз отпусна на България 20 милиона евро за борба с корупцията. Банкнотите са белязани…

	* * *

	Депутатът е човек, който взима гласовете на бедните и парите на богатите, за да ги защитава един от друг…

	* * *

	Двама приятели си говорят:
	— Защо те уволни мениджърът?
	— Нали знаеш какво прави мениджърът? Обикаля по работните места, наблюдава кой как работи, прави по някоя забележка, говори си с всеки по малко и от време на време събира отдела и държи речи.
	— Да, така е.
	— Е, през последните месеци колегите ми си мислеха, че аз съм мениджърът…

	* * *

	Обява:
C>
	Набираме за лятото, за хотел, красиви млади момичета за преводачки. Владеенето на чужд език е предимство.
C$

	* * *

	Влиза мъж във фризьорския салон и иска да го обръснат. Започва да го бръсне едно младо момче, а баща му — старият майстор стои отстрани и зорко наблюдава. На младежа от напрежение му се разтреперили ръцете и по едно време порязал клиента… Старият бръснар се ядосал и замахнал с тежката си ръка… Обаче младежът се навел в последния момент и бръснаря, без да иска, ударил силен шамар на клиента…
	— Извинете, господине, целех момчето…
	Момчето се притеснило още повече и порязало клиента и от другата страна. Старият майстор пак замахнал, синът пак се навел и… прас, клиента получил още един силен удар зад врата.
	— Много съжалявам, господине, аз целех момчето…
	На чирака съвсем му се разтреперили ръцете и без да иска отрязал ухото на клиента… А мъжът му прошепнал:
	— Момче, сритай го бързо под стола, че баща ти ще ни пребие и двамата…

	* * *

	Млад сервитьор пита по-възрастен колега:
	— А защо по-богатите клиенти дават по-малки бакшиши от по-бедните?
	— Защото по-бедните не искат да се разбере, че са бедни, а по-богатите не искат да се разбере, че са богати…

	* * *

	Звъни телефона:
	— Добър ден, Министерство на финансите ли е?
	— К’ви финанси бе, тъпак нещастен, тука е Министерство на културата бе, загубеняк…

	* * *

	В съда тече дело за обида на служебно лице. Съдията:
	— Казали сте, че всеки втори митничар взима подкупи. Ще ви глобя с голяма сума. Единственият ви шанс е да се отречете от думите си и да се извините!
	— Добре, извинете ме. Тогава ще кажа, че всеки втори митничар не взима подкупи…

	* * *

	На вчерашната сватба на националната състезателка по волейбол, нейните съотборнички не позволиха на букета да докосне земята в продължение на двадесет минути.

	* * *

	Шахматист е хванат с допинг. В урината му били открити следи от „Гинко Билоба“…

	* * *

	В бюро „Загубени вещи“:
	— Добър ден, вчера във влака съм си забравил дамаджаната с ракията. Някой да я е донесъл?
	— Не, но донесоха оня, дето я е намерил…

	* * *

	На конгрес на мечките учени се постигна следното заключение: „Хората са биологичен вид, който живее по дърветата, издава нечленоразделни звуци и тялото му вибрира с определена честота“.


>	Лордове, каубои

	По време на голям прием вече поотрасналия лорд прошепва на ухото на майка си:
	— Виждаш ли онези пет дами там? Една от тях е моята избраница и мисля да поискам ръката й.
	— Коя е? Да не е втората отляво?
	— Да! Как позна?
	— Ами, като ги гледам всичките, тази ме дразни най-много…

	* * *

	Английски лорд пита иконома:
	— Каква е тази врява навън?
	— Гей парад, сър.
	— Какво искат?
	— Еднополова любов, сър.
	— Че кой им пречи?
	— Никой, сър.
	— Тогава защо викат?
	— Ми, педерасти, сър…

	* * *

	Четирима лордове се събирали всяка събота в 19:00 да играят бридж. Една събота обаче лорд Уест не дошъл. Пратили иконома на домакина да звънне по телефона на лорда. След малко икономът се връща и съобщава официално:
	— На гости на лорд Уест е дошла една дама. Каза, че ако може — няма да дойде, а ако не може — ще дойде, но ще закъснее…

	* * *

	Каубой влиза в бар и вижда две красиви госпожици на една маса. Зачудил се как да поведе разговора… Накрая извадил револвера, гръмнал едната и казал на другата:
	— Здравейте, госпожице, ама защо така седите сама?…

	* * *

	Индианец се връща от Лондон. Отива веднага при шамана.
	— В Лондон научих голяма магия за дъжд! Два отбора по 11 човека излизат на поляната, започват да гонят една топка и след пет минути започва да вали…


>	Любими герои, животни

	Две блондинки си приказват:
	— Вчера се запознах с един лекар и той ми каза, че изглеждам феноменално. Какво значи „феноменално“?
	— Не знам.
	— И аз не знам, но за всеки случай му врътнах един шамар…

	* * *

	Блондинка влиза в шоурум и пита продавача:
	— Здравейте, бих искала да купя „Пежо“.
	— Модел? — пита служителят.
	— Не, касиерка, но благодаря за комплимента.

	* * *

	Скандал между пияни блондинки в дискотека:
	— Виж се ма — на коза приличаш!
	— Ти пък и на коза не приличаш!
	— Кой ма? Аз ли не приличам?

	* * *

	Пътуват две блондинки във влака и си говорят.
	— Това моето не е живот, а мъка!
	— Намери си любовник и взимай от него по 500 лева на месец.
	— Откъде да го намеря толкова богат?
	— Тогава двама по 250.
	— Също е трудно.
	— Тогава четирима по 125.
	Тогава се обажда мъж, дремещ до тях в купето:
	— Като стигнете до 5 лева, ме събудете.

	* * *

	Седи си Вуте на пейката пред къщата. Навън е кучи студ — минус 20 градуса, а Вуте е гологлав. Жена му:
	— Ще настинеш бе, поне си сложи шапка!
	— А-а, не, вчера, като бях с шапка, съседа ме е поканил да пием по една ракия, а аз не съм го чул…

	* * *

	Перничанин пита на входа на дискотека:
	— Днес частен бой ли имате, или приемате и външни лица?

	* * *

	Зайо си вървял из гората и стигнал до дълбока яма, а на дъното паднал Лъва и не може да излезе. Зарадвал се Зайо на безпомощния лъв и като започнал да го обижда и псува… За около 15–20 минути си излял напрежението, събирано цял живот. Олекнало му на душата и си тръгнал подсвирквайки си. След малко обаче, се сетил, че е забравил да го напсува на „трета братовчедка“ и се затичал обратно. Обаче така се засилил, че не успял да спре и… тупнал и той на дъното на ямата… Лъвът се прокашлял многозначително, а Зайо казал:
	— А-а, Лъвчо, здрасти. Аз всъщност се върнах да ти се извиня…

	* * *

	— Кое е най-нещастното животно на света?
	— Прилеп с разстройство.

	* * *

	Блондинка:
	— Оле, че е сладичкоо! Това котенце мъжко ли е, или женско?
	— Не го ли позна по ушичките?
	— По ушите ли? Не!
	— Ами зайче е.

	* * *

	Една блондинка хванала златната рибка и тя я попитала какви желания да й изпълни. Блондинката се зачудила и попитала:
	— Ами-и-и-и… може ли да си помисля малко?
	А златната рибка заплакала, защото не можела да й изпълни това желание…

	* * *

	Еврейският дядо Коледа влиза в детска градина:
	— Здравейте, деца, знаете ли кой съм аз?
	— Дядо Коледа, дядо Коледа!!!
	Старецът отваря огромния си чувал и казва:
	— Така-а-а-а. Я да видим сега, кой иска да си купи от тези разкошни подаръци?…

	* * *

	Еврейският Робин Худ взимал пари от богатите и ги давал на бедните… срещу скромна лихва…

	* * *

	Заек и гарга летят един до друг в самолета. По едно време гаргата изкряскала нервно на стюардесата:
	— Ей, гъско, я донеси едно уиски!
	Стюардесата се ядосала, но си затраяла и донесла уискито. Заекът да не остане по назад и той извикал:
	— Я веднага тука едно кафе!
	Стюардесата го погледнала намръщено, но донесла кафето. След малко случката се повторила. На третия път стюардесата се ядосала и ги изхвърлила от самолета. Докато падали, гаргата погледнала замислено заека и попитала:
	— А ти можеш ли да летиш?
	— Ами-и, не…
	— Хм, в такъв случай… ми се виждаш доста нахален…

	* * *

	Вълкът отишъл при Заека.
	— Зайо, сега ще те набия, но за да не е голям проблем, следващия път ще е чак след 6 месеца, ако искаш запиши си някъде. — И го набил.
	На следващия ден обаче, Вълкът решил пак да го набие. Отишъл пак и му казал:
	— Сега пак ще те набия, но за да има справедливост, това ще е боя, дето трябва да е след 6 месеца, така че реално ще се видим пак чак догодина… — И пак го набил.
	На третия ден — пак… Минало се известно време… Мечката както си върви, гледа Зайо седнал на един пън, извадил едни тефтери и калкулатор и смята, пише…
	— Как си бе, Зайо?
	— Хич не съм добре, хем ям бой всеки ден, хем тука нещо съм се увъртял в документация…

	* * *

	В 00:15 ч. Феята Кръстницата получава есемес от Пепеляшка: „Аз малко се отнесох. Сега съм вътре в тиквата и ям семки. Мишките се разбягаха“.

	* * *

	Чапай минал много дълго обучение по езици и шпионаж. Изпратили го на мисия, но докато бягал на връщане си ударил главата и получил амнезия. Събрали се най-добрите невролози и психолози, но уви, не постигнали успех. Накрая един професор предложил като крайно решение да предизвикат емоционален шок. Петка застанал до леглото, разтърсил Чапай и извикал:
	— Чапай, всички от взвода ги изтрепаха, само ти остана!
	Никаква реакция.
	— Чапай, жена ти те заряза и избяга с политкомисаря!
	Никаква реакция.
	— Чапай, вдигнаха цената на водката двойно!
	— Mamma mia, ma perché… (майко мила, но защо… италиански).

	* * *

	Американец, французин и българин попадат на остров с канибали. Вождът казва:
	— Ще ви дам по 3 метални топки. Ако измислите какво може да се прави с тях, ама да е такова, дето не сме виждали — ще ви пощадя от казана.
	Американецът, заедно с вожда, влиза за 5 минути в джунглата. След малко излизат и вождът казва:
	— Показа ми бейзбол, виждали сме такова. В казана!
	Французинът, заедно с вожда, влиза за 5 минути в джунглата. След малко излизат и вождът казва:
	— Показа ми петанк, виждали сме такова. В казана!
	Разтреперан българинът, заедно с вожда, влиза за 5 минути в джунглата, без никаква идея какво да прави. След малко излизат, а вожда ококорил очи, изумен казва:
	— Невероятно, хем ми беше пред очите през цялото време и пак успя за 5 минути да загуби двете топки, а третата я счупи…

	* * *

	Една мутра влиза в туристическа агенция и пита:
	— Имам две седмици отпуска, какви екскурзии имаш?
	— Имаме чудесни оферти за сафари.
	— Какво е това сафари?
	— Ами, седите в един джип и стреляте през отворения прозорец…
	— А бе ти луд ли си бе, нали ти казах, че съм отпуска, няма пак да работим, я…

	* * *

	Седи Магаренцето на ръба на една пропаст, гледа тъжно надолу и вика:
	— Кончеее, Кончеее…
	Пристига Мечо и пита:
	— Какво става, къде е Кончето?
	— Погледни долу…
	Надвесил се Мечо, а Магаренцето му теглило един къч и Мечо полетял надолу. А Магаренцето:
	— Мечооо, Мечооо…

	* * *

	Един евреин си намира пачка с пари. Брои, брои, накрая ги прибира в джоба и си мърмори:
	— Хм, малко са…

	* * *

	Как представителите на различните нации ходят на рожден ден:
	Англичанинът — с достойнство.
	Французинът — с торта.
	Руснакът — с бутилка водка.
	Българинът — с приятел.
	Как си тръгват от купона:
	Англичанинът — с достойнство.
	Французинът — с приятелката на домакинята.
	Рунакът — на четири крака.
	Българинът с бутилка в джоба.
	Кой какво си мисли:
	Англичанинът: „Успях да запазя достойнството си“.
	Французинът: „А дали домакинята не беше по-хубава?“.
	Руснакът: „А аз къде живеех?…“.
	Българинът: „Их, как си забравих найлоновото пликче…“.

	* * *

	Група алпинисти се катерят, по едно време единият полита в пропастта. Другите се скупчват на ръба и викат:
	— Как си-и-и, имаш ли нещо счупено-о-о?
	— Не-е-е!
	— А удари ли се-е-е?
	— Не-е-е!
	— Ти си голям късметлия-а-а-а…
	— Не съ-ъ-ъ-м, още не съм стигнал дъното-о-о…

	* * *

	Първото джудже викнало:
	— Кой ми е ял от паничката?
	Второто джудже викнало:
	— Кой ми е ял от паничката?
	Третото джудже викнало:
	— Кой ми е ял от паничката?…
	Снежанка се развикала:
	— Е-е, айде стига де, още не съм сготвила…

	* * *

	По време на мутренските времена една мутра отива в църква и започва да се моли:
	— Господи, помогни ми за трите „тирчета“ с контрабандните цигари да минат безпроблемно, накажи конкуренцията от съседния квартал — да им взема бизнеса, помогни ми да се отърва от онова ченге, дето ме разследва…
	А до него се моли един беден и окъсан човек:
	— Господи, помогни ми да намеря нещо за ядене и да…
	Мутрата го изгледал под вежди, бръкнал в джоба, извадил пачка с пари и му я подал:
	— Ето ти хиляда долара и не занимавай Господ с твойте глупости…

	* * *

	Две блондинки засядат в асансьор. Започват да викат поотделно:
	— Помоощ, помоощ!
	Едната предлага:
	— Дай да викаме заедно.
	— Добре. Заеднооо! Заеднооо!…

	* * *

	Когато видиш блондинка да си пуска чистачките, когато не вали — значи ще завива…

	* * *

	От лекарския кабинет излиза, тичайки, една монахиня. На изумения поглед на пациентите докторът обяснил:
	— Казах й, че е бременна…
	— Но това не е възможно — обажда се един.
	— Да, ама излекувах хълцането й…

	* * *

	Много са интересни чалга певиците. Влизат в залата, пълна с публика и се разкрещяват:
	— Тука ли сте-е-е?

	* * *

	Племе канибали спасяват група корабокрушенци. Строяват ги в една редица и вождът казва:
	— На „първо“, „второ“ и „десерт“ — преброй се!

	* * *

	Две блондинки играят шах. По едно време едната възкликва:
	— Кош!
	— Чакай ма, това да не ти е футбол…

	* * *

	Седят до огъня Винету и Поразяващата ръка и мълчат. По едно време се чува шум в храстите. Без да каже нито дума, Винету става и отива зад храстите. Чува се едно „Туп!“ и Винету се връща със синина на окото. След малко пак се чува шум. Този път става Поразяващата ръка и отива зад храстите. Чува се „Туп! Туп!“ и се връща с две синини на двете очи…
	Винету отбелязва:
	— Моят бял брат два пъти ли настъпи мотиката?…

	* * *

	Фолк певица изнася благотворителен концерт в болница. Накрая, на тръгване, пожелава:
	— Довиждане и се надявам да се подобрите!
	— Благодаря, вие — също…

	* * *

	Двама цигани си говорят:
	— Като бяхме малки, комшийските деца си мечтаеха да станат космонавти, а аз да карам боклукчийския камион. Е, сега кой е неудачника?…

	* * *

	Старият мечок поучава детето си:
	— И запомни, синко! Червено вино се пие, когато ядеш ловец. Когато ядеш рибар, се пие бяло.

	* * *

	Заекът отива при змията и казва:
	— Искрено ти се извинявам, че се бъзиках с теб, че нямаш крака. Дай да си стиснем ръцете и да забравим за случката…

	* * *

	Човекът, по принцип, е на върха на хранителната верига, но когато падне в река с крокодили нещата рязко се променят.

	* * *

	Седят русата мишка и черната мишка и си говорят:
	— Мише-е-е — казала русата мишка — вчера спах с един страхотен мишок — с едни такива бели и остри зъбки, с една лъскаво копринена козинка, даже имаше и крила!
	— Ти си много проста ма — изкоментирала черната мишка, — спала си с прилеп!!!
	— Не е вярно, той ми каза, че е летец!!!

	* * *


>	Усмивки от социализма

	По време на социализма в България, един мъж отива на партийно събрание с детето си. По време на събранието идва гост от ЦК на БКП, излиза и започва дълго да обяснява колко е хубаво в „социалистическа България“, как има всичко по магазините, как хората са доволни, добри и усмихнати, как бъдещето ще е още по-щастливо… По едно време детето започва безутешно да реве. Баща му се го пита:
	— Какво има, моето дете?
	— Искам да се преместим в „социалистическа България-а-а“…

	* * *

	По социалистическо време един дядо хванал златната рибка. Тя го попитала:
	— Кажи едно желание.
	Той казал:
	— Искам да стана „Герой на Република България“.
	И… изведнъж се озовал на едно поле с две гранати в ръце, а срещу него — пет танка…

	* * *

	По социалистическо време, покупката на автомобил ставаше по следния начин: Първо се внася вноска, чака се около 10–15 години (за Лада) и като му дойде времето се доплаща. Та, отишъл един човек, депозирал вноската и служителката му казала:
	— Добре, заповядайте след 15 години — на 27 май — да си получите автомобила.
	— Добре, супер, а сутринта ли да дойда, или след обяд…

	* * *

	По време на комунизма в СССР Брежнев викнал при себе си вътрешния министър за справка:
	— Колко евреи имаме в страната?
	— Към 5–6 милиона.
	— А ако им разрешим да емигрират в Израел, колко от тях ще поискат да емигрират?
	— Към 13–15 милиона.

	* * *

	По социалистическо време на един българин му дошли гости от Америка и Франция. Седнали вечерта на масата под портрета на Тодор Живков и бистрят живота. Американецът:
	— А вие тука, защо нямате нищо по магазините. За всичко е виновен той! — и се изплюл на портрета.
	Французинът:
	— Тука защо нямате свобода на печата? За всичко е виновен той! — и се изплюл на портрета.
	Българинът:
	— А вие можете ли да закъснявате за работа по 1–2 часа всеки ден?
	Двамата в един глас:
	— Ка-а-к, абсурд!
	— А след като сте закъснели, можете ли да излезете през работно време и да си пазарувате?
	— Не, разбира се!
	— А след това можете ли да си тръгвате когато си искате, а накрая на месеца да получите повишение?
	— Не, разбира се, ще ни уволнят!
	Българинът свалил портрета, започнал да го бърше с ръкава и да си мърмори:
	— Тогава няма да ми го плюете…

	* * *

	По време на социализма двама български цигулари отиват на конкурс в Лондон. Единият печели второ място, другият — последно. На връщане, на летището, спечелилият второ място споделя умърлушено:
	— Изпуснах шанса на живота си. Като награда щяха да ми дадат да посвиря на цигулката на Паганини…
	— Е-е, голяма работа, някаква цигулка…
	— Ми, голяма е… Това е все едно на теб да ти дадат да гръмнеш два пъти с „Маузер“-а на Дзержински…

	* * *

	Като бяха на власт комунистите — имаше комунистически паради.
	Там където са на власт военните, правят военни паради.
	Като гледам какви паради се правят сега у нас, веднага разбирам кои са на власт…

	* * *

	По социалистическо време двама български пилоти изпълнили товарен полет до африканска държава. На връщане се очаквало самолета да е празен, но пилотите решили да натоварят банани и портокали, за да изкарат някой лев. Натоварили самолета догоре, но втория пилот се усъмнил:
	— Шефе, май го претоварихме, няма да можем да излетим.
	— Няма страшно бе, дай да сложим още.
	— Недей бе, виждаш ли онази бетонена преграда, ще се разбием!
	Поспорили още малко, накрая първия пилот отстъпил. Сядат в самолета, форсират двигателите на максимум и започват да набират скорост. Обаче претоварения самолет набира бавно, вижда се края на пистата с преградата, а скоростта не стига. Накрая, като на магия самолетът бавно отлепил и минал само на една педя разстояние от бетонната преграда. Двамата изпотени пилоти въздъхнали с облекчение и се спогледали. След половин час мълчание първият пилот отбелязал:
	— Видя ли, че можеше да сложим още 3 връзки банани…

	* * *

	Обявление за партийно събрание:
C>
	Днешното събрание ще протече при следния дневен ред:
	Точка 1: Другарят Петър Иванов критикува партийния секретар.
	Точка 2: Партийният секретар приема позитивно критиката на колегата.
	Точка 3: Другарят Петър Иванов се прощава с колектива.
C$

	* * *

	По време на социализма в автобуса седят един до друг „чавдарче“ и възрастна жена. По едно време бабата се изкашляла. „Чавдарчето“ казало:
	— Наздраве!
	— Благодаря, моето дете, ама аз се изкашлях.
	— Все ми е тая, дърта кранто, ако ще и да си се задавила, „чавдарчето“ трябва да е вежливо…

	* * *

	Лозунги от времето на комунизма:
	„Събличай се бързо, и други чакат след теб!“
	„Да покрием навреме младите кобилки.“
	„С всички сили — пет за четири!“ (Петилетката — за четири години)
	„Селянино, изми ли си яйцата?“ (лозунг АПК)
	„Мечката се мие, чисти във потоците сребристи. Има ли за тебе пречка да постъпваш като мечка?“(От агитационен плакат за чистотата)
	„Да не оставим нито един пациент да умре без лекарска помощ! (Лозунг от болница)
	«Всеки буркан компот — юмрук в лицето на империализма!» (В консервен завод)
	«Говоренето на чужди езици — забранено!» (надпис в автобусите в Югозападните Родопи по време на «Възродителния процес»)
	«Всичкилуди-наборбазамир!» (агитационен надпис в лудница)
	«Народната милиция — биещото сърце на Партията!»
	«Час по-скоро да приберем хляба на народа!» (в АПК)
	«Братски комунистически привет на всички комунистически партии, с изключение на китайската!» (От доклад на партиен конгрес“)

	* * *

	Преди разпада на СССР в един затънтен далечен колхоз, се провежда годишно отчетно-изборно събрание на местната структура на КПСС. Събранието протича нормално — преизбират старото-ново ръководство с единодушие, отчитат постигнати резултати и т.н. — както си му е редът. Накрая партийният секретар дръпва пламенна реч:
	— Другари, като построим комунизма ще потекат реки от мед, реки от мляко… и на всеки ще купим по един самолет. И то не какъв да е, ами бърз, свръхзвуков…
	Един човек вдига ръка и пита:
	— За какво ще ни служи този самолет, какво ще правим с него?
	— Как за какво? Представи си, че в Москва са пуснали салам. Палиш самолета и си първи на опашката!

	* * *

	По време на социализма поканили в България известен японски специалист, който да изчисли за колко време у нас ще настъпи комунизъм. След дълго проучване изследователят казал:
	— След пет километра!
	— Как така? — учудили се всички.
	— Ами ето как — посочил им той лозунга на стената, където пишело: „Всяка петилетка — крачка по пътя към комунизма!“.

	* * *

	Тодор Живков, Елвис Пресли и Роналд Рейгън летели със самолет над Дивия запад. Станала авария, самолетът се разбил, но тримата оцелели. За нещастие, обаче, ги погнали индианци. Бягали нашите напред, а индианците след тях. Рейгън извадил лист и химикалка и написал: „Пощадете ни и ще ви направя богати“ и хвърлил бележката зад гърба си. Индианците я прочели, скъсали и продължили да ги гонят. Елвис извадил лист и писалка и написал: „Смилете се над нас и ще ви направя любимци на цяла Америка“. Но индианците не се смилили. Тогава Тато измъкнал някакъв лист, написал бързо нещо и го хвърлил зад себе си. Индианците го прочели и панически хукнали в обратна посока. На листа пишело: „Ние отиваме към комунизма, а вие?“.


>	Разни

	Автобус пътува от София за Бургас. Една възрастна жена седи зад шофьора и 5 минути след тръгването пита:
	— Стигнахме ли Пазарджик?
	— Не, госпожо, има време.
	След 5 минути пак:
	— Стигнахме ли Пазарджик?
	— Не, госпожо, ще ви кажа като стигнем.
	Докато стигнат, възрастната жена му скъсала нервите. Най-накрая стигнали в Пазарджик и шофьорът с облекчение казал:
	— Ето стигнахме, къде ви е багажа?
	— А-а, аз не слизам тук, аз съм за Бургас, питам, защото дъщеря ми каза, като стигнем Пазарджик да си изпия хапчето…

	* * *

	Въпрос към радио „Ереван“:
	— Какво е това „безалкохолна бира“?
	Отговор:
	— Това е като сутиен на простора — най-хубавото го няма вътре…

	* * *

	Психолозите съветват, когато някой ви нервира:
	1. Поемете дълбоко въздух…
	2. Бавно изпуснете въздуха, като броите до 10 наум…
	3. Фраснете му един шамар… таман ще се е поотпуснал и няма да го очаква…

	* * *

	Последните думи на:
	Месарят: „Момче, я ми хвърли оня нож“.
	Пилотът от Формула 1: „Ей, добре че механика не знае, че спя с жена му“.
	Новобранецът: „Старшина, колко време да държа гранатата преди да я хвърля…“.
	Сапьорът: „Червената или жълтата?…“.
	Туристът: „Ами какви мечки тука бе, ти луд ли си?“.
	Крадец на кабели: „Тука няма ток, ей сега ще го клъцна с брадвето…“.

	* * *

	Двама приятели чули за промоция на бензиностанция — след томбола печелившите получават безплатен секс. Качили се на колата, шофирали 130 км., сипали гориво и попитали за томболата. Бензинджията им казал:
	— Сега ще си намисля число от едно до десет, ако го познаете — печелите.
	— Добре — девет!
	— Съжалявам, бях си намислил числото три.
	След няколко дни пак опитали и пак не познали. На връщане единият казал:
	— А бе, нещо си мисля, че томболата е нагласена.
	— А-а, едва ли, жена ми вече 3 пъти печели…

	* * *

	В ресторант:
	— Какво ще обичате?
	— Две кебапчета и добра дума.
	След малко му носят кебапчетата.
	Клиентът:
	— А добрата дума?
	Сервитьорката му прошепва:
	— Не яжте кебапчетата…

	* * *

	— Обичате ли евреи?
	— Не.
	— Значи сте „антисемит“!
	— Не, просто съм нормален — обичам еврейки…

	* * *

	Между приятелки:
	— Ти имаш ли си мечта?
	— Да, да отслабна.
	— Че защо не отслабнеш?
	— Ти пък искаш да остана без мечти ли?

	* * *

	В автобуса:
	— Каква младеж се навъди, невъзпитана, не отстъпват място…
	— Защо се възмущавате, нали сте седнали?
	— Да, ама бременната ми жена стои права…

	* * *

	Колкото по-късно се приберете, толкова повече се радва кучето ви. За разлика от жена ви…

	* * *

	Събужда се пияница посред нощ на непознато място и пита:
	— Къде съм?
	— В изтрезвителното.
	— А защо съм тук?
	— За пиене.
	— Че сипете тогава бе…

	* * *

	Циганското семейство си ляга да спи. Детето пита:
	— Тате, а защо земята е кръгла?
	— Ба ли го.
	— А защо зимата е студено, а лятото — топло?
	— Ба ли го.
	— А защо вали дъжд?
	— Ба ли го.
	Циганката се намесва:
	— Айде, лягайте да спите.
	— Що бе, жена, нека пита детето — да знае…

	* * *

	В автобуса една баба пита стоящ пред нея младеж:
	— Извинете, слизате ли?
	Младежът решил да се избъзика:
	— Аз обикновено сутрин слизам само от красиви жени…
	— О-ох, баби, вие сегашните младежи за нищо не ставате. Едно време от красиви жени не се слизаше, а се изпълзяваше с последни сили…

	* * *

	Спортна новина: „Поради силен вятър републиканското първенство по парапланеризъм се превърна в европейско“.

	* * *

	Пешовата тъща я уби метеорит. Това е рядък случай, в който падаща звезда лично е изпълнила нечие желание.

	* * *

	Много обичам да си чета хороскопа: винаги си имам гадже, здрав съм, предстои ми пътуване и имам пари и късмет…

	* * *

	При св. Петър:
	— А ти, чадо, как умря?
	— Ми карам си аз колата, по едно време насреща ми излиза камион! Аз натискам спирачката и изведнъж целият ми живот мина като на лента… като го видях какъв е… и дадох газ…

	* * *

	— Добър ден! Имате ли сирене „Рокфор“?
	— Какво е това?
	— Ами, едно такова сирене… с мухъл.
	— Хм, сирене нямаме, но имаме наденица „Рокфор“… тука малко риба „Рокфор“, хляб „Рокфор“…

	* * *

	През седемдесетте години на децата се обясняваше, че светодиодът е малък електронен компонент, който свети като светулка. В днешно време на децата се обяснява, че светулката е малко насекомо, което свети като светодиод…

	* * *

	Две приятелки си говорят:
	— Твоят много ли пие?
	— Докато започне да вижда малки зелени човечета.
	— Моят, като ги види, продължава да пие с тях и даже се радва, че има компания и им разказва истории…

	* * *

	Преди да отидете на психиатър имайте предвид:
	— Ако се оплаквате от раздвоение на личността — ще ви вземат такса за всяка една от личностите…
	— Ако имате самоубийствени мисли — ще ви таксуват предварително.
	— Ако преди терапията се мислите за „голяма работа“, след терапията има опасност да се мислите за „малка работа“…

	* * *

	— Какво ще направиш, ако видиш зелено човече на улицата?
	— Ами… ще пресека…

	* * *

	— Обвиняеми, вие сте обидили служебно лице! Определям глоба от 1000 лв. Искате ли да кажете още нещо?
	— Много бих искал, но при тези цени…

	* * *

	Обаждане по телефона в Зоопарка:
	— Имам нужда от вашата помощ! Една змия влезе в кухнята!
	— Вие членувате ли в екоорганизация?
	— Не.
	— А будист ли сте?
	— Не.
	— А членувате ли в дружество за защита на животните?
	— Не.
	— Ми тогава, хлопнете я с една лопата де…

	* * *

	Хитър начин да се помайтапите с охраната на голям търговски център:
	Взимате 4 прасенца и написвате с боя на гърба им цифрите — 1, 2, 3 и 5. Пускате ги. Гледайте сега как охраната се щура и търси прасенце номер 4…

	* * *

	— Съседе, какво стана с твоя котарак, нали много скиташе през нощта?
	— Ами, кастрирах го, сега пак излиза, но вече като консултант…

	* * *

	Новина от Бразилия: „Група български туристи се загубила в необятната джунгла на Амазонка. За щастие никой не е пострадал, защото спасителите са ги намерили за броени часове. Проследили са ги по псуващите на български папагали“.

	* * *

	„Моят петел е толкова мързелив, че когато другите кукуригат, моят само кима в знак на съгласие“.

	* * *

	Еврейска притча:
	Един мъж го закъсал — жена му му изневерявала, синът му имал лоши приятели, само глупости правел, дъщерята не се прибирала, бизнесът не вървял… кошмар. Отишъл той един ден при равина и се оплакал. Мъдрият равин помислил малко и му дал съвет:
	— Напиши на една табела „Няма да е все така!“ и я закачи на входната врата.
	Направил човекът табелата, закачил я и… потръгнало. От ден на ден нещата ставали все по-добре. Жената се кротнала, синът си намерил добри приятели, задомил се, дъщерята се сгодила, бизнесът потръгнал добре. Отишъл човекът пак при равина:
	— Ей, жив да си! Всичко се оправи, да сваля ли вече табелата?
	Равинът помислил кратко и казал:
	— Не, няма смисъл, остави я…

	* * *

	Двама лежат в травматологията и си говорят:
	— Какво ти се случи?
	— Катастрофа, а на теб?
	— Кихнах в един гардероб…

	* * *

	Един човек, както си стоял в хола, чул драскане по вратата. Отворил и видял едно голямо куче с нашийник, което кротко го гледало. Докато човекът се чудел какво става, кучето влязло, свило се на кълбо до телевизора и заспало. След няколко часа се събудило, протегнало се, отишло до входната врата и задраскало с лапа. Човекът го пуснал и кучето си отишло. Следващите два дни ситуацията се повторила. Човекът се зачудил какво става и написал бележка: „Вашето куче идва да спи у нас“. И я закачил на нашийника. На следващия ден кучето пак дошло, а на врата му имало друга бележка, на която пишело: „Вкъщи имаме пет деца, двете от които са близнаци на 6 месеца. Много е шумно. Може ли от утре да идвам и аз?“…

	* * *

	„Очаквайте в новия брой на нашето здравно списание статия за ходенето на лов, коленето на прасе, гледането на мачове и други прояви на алкохолизъм!“

	* * *

	Съвет към шофьорите: не карайте по-бързо, отколкото вашият ангел хранител може да лети!

	* * *

	Работно време на селска кръчма:
	Сутрин: „’Гат станем“.
	Вечер: „Докат можем“.

	* * *

	Двама приятели си говорят:
	— Айде да ме закараш с колата.
	— Ще те закарам, а ти защо не си купиш кола?
	— Не ми трябва, на мен като ми е хубаво ме вози полицията, а като ми е лошо — линейката…

	* * *

	Една жена отива в зоопарка. Стига до клетката с щраусите. Заглежда се по перата на опашката и пита един служител:
	— Извинете, а тези пера падат ли понякога?
	— По принцип — не, мадам, но ако щраусът види 10 долара — може и да паднат…

	* * *

	Разхождал се турист из Бургас и по едно време му замирисало хубаво на „принцеса“ от едно павилионче. Наредил се, дошъл му реда и казал:
	— Една „принцеса“, моля.
	— Тук им викаме „странджанки“.
	— Добре, тогава една „странджанка“.
	— Пикая…
	— Моля!!!
	— Пика я, в момента е на скарата…

	* * *

	В Ню Йорк понякога има такива задръствания, че хората си продават колите и после си купуват други, дето са по-близо до светофара…

	* * *

	Един задава въпрос в кулинарен форум: „С какво е най-добре да гарнирам омар и стриди? Дали с трюфели, или с черен хайвер?“.
	До половин час получил 367 отговора с едно и също съдържание: „Да ти преседне дано!“…

	* * *

	В един населен къмпинг един си ляга да спи вечерта по тъмно и таман да заспи, чува вик:
	— Ох, счупи ми главата!…
	Нашият се напрегнал и се заслушал. След малко пак:
	— Ох, счупи ми главата!…
	Човекът се протегнал в тъмното и докопал един голям фенер. Стиснал го и се приготвил за всеки случай… В тоя момент някой му свалил ципа на палатката, подал си главата и казал:
	— Ей, пич, колко е часът…
	Нашият инстинктивно замахнал с фенера, праснал го… и чул:
	— Ох, счупи ми главата…

	* * *

	Един си седи на пейката. Пристига комшията и държи двете ръце зад гърба.
	— Комши, държа отзад една бутилка ракия. Ако познаеш в коя е — сядаме да я изпием!
	— В дясната!
	— Помисли пак, концентрирай се.

	* * *

	Прессъобщение: „След петгодишно издирване в Скалистите планини, най-накрая, зад едно дърво е намерен скелета на световния шампион по криеница“…

	* * *

	За събуждане си сложих една песен на Рамщайн. Сега всяка сутрин се будя сам 5 минути по-рано, за да спра алармата, да не я чувам…

	* * *

	В самолета:
	— Господине, желаете ли обяд?
	— А какъв е изборът?
	— Да или не…

	* * *

	Ценоразпис в автосервиз:
	Раздел въпроси:
	Отговор на въпрос… 2 лв./бр.
	Правилен отговор на въпрос… 10 лв./бр.
	Отговор на глупав въпрос… 5 лв./бр.
	Учтив отговор на глупав въпрос… 15 лв./бр.
	Изслушване със съчувствие… 30 лв./час
	Изслушване с истинско съчувствие… 80 лв./час
	Раздел съвети:
	Съвет… 2 лв./бр.
	Много добър съвет… 10 лв./бр.
	Съвет, несвързан с автомобила… 20 лв./бр.
	Раздел ремонти:
	Труд… 20 лв./час
	Труд със съвети на клиента… 40 лв./час
	Труд с участие на клиента… 50	лв./час

	* * *

	В един кашон бира има 24 бутилки. Денонощието има 24 часа.
	Съвпадение? Не мисля…

	* * *

	Клиент си тръгва от ресторант, но преди да излезе вика управителя.
	— С какво мога да ви помогна?
	— Прегърнете ме…
	— Моля?! Защо?
	— За сбогом, повече няма да стъпя тук…

	* * *

	Кметът на селото решил да разнообрази малко тежкото ежедневие и направил изявление:
	— Скъпи съселяни, за неделя съм поръчал шведския сексуален филм „Баба дала на войника“.
	В неделя — киното пълно. Точно преди филма на сцената излиза кметът:
	— Другари, да ме прощавате, малко не съм разбрал. Филмът не е шведски, а съветски. Не е сексуален, а социален. И не е „Баба дала на войника“, а „Балада за войника“.

	* * *

	В автобуса:
	— Вашето билетче?
	— Моето билетче.
	— Вашето билетче?
	— Моето билетче.
	— Вие друго не знаете ли?
	— Знам, телевизор.
	— Да не ви хлопа дъската?
	— А вие да не сте дърводелец?
	— Не съм дърводелец…
	— А аз не съм електротехник.
	— Вие, защо…
	— А, ето я и моята спирка…

	* * *

	Един грък стои насред нивата си и я гледа тъжно. Минава пътник и го пита:
	— Как е? Ражда ли?
	Гъркът:
	— Не!
	Пътникът:
	— А ти какво пося?
	Гъркът:
	— Ми, какво — нищо…

	* * *

	Една баба поостаряла, здравето й се влошило и добрите й деца наели две много елитни, квалифицирани гледачки. И двете с медицинско образование. Сутринта я нахранили, подпрели я с възглавничка в полуседнало положение и й пуснали любимите сериали. По едно време бабата тръгнала бавно да се накланя на едната страна. Те веднага скочили и я изправили. След малко бабата започнала да се накланя на другата страна. Те веднага пак скочили и я изправили. Вечерта дошли децата да видят как е майка им и я питат:
	— Как са гледачките, добре ли се грижат за теб.
	— Добри са момичетата, много са любезни… само дето не ме оставят да пръдна…

	* * *

	Надпис в музей: „Ако посетителите пипат експонатите, персоналът си запазва правото да прави същото с посетителите“.

	* * *

	Таксиметров шофьор се прибрал след тежък работен ден и установил, че асансьорът не работи. Докато се качил пеша до 15-ия етаж вече бил измислил 93 варианта на изречението: „Тия техници не са прави, дето не са оправили асансьора“…

	* * *

	Съдията пита:
	— Добре де, не можахте ли да разрешите вашия спор извън съда?
	— Ами-и-и, ние точно това правехме, ама дойде полицията и ни разтърва…

	* * *

	Заредил се един с дърва за огрев за зимата и седнал доволен пред къщата. Минава един и го пита:
	— Трябват ли ти дърва?
	— Не.
	И на сутринта дървата му ги нямало…

	* * *

	Един човек не можел да се отърве от хлебарки. Какво ли не пробвал и — нищо. Оплакал се на един приятел и той го посъветвал:
	— Застани във всеки ъгъл на кухнята и кажи високо и ясно: „Тук няма нищо за ядене!“. Хлебарките ще се изнесат при съседите.
	Върнал се човекът, спазил инструкциите и вечерта си легнал спокоен. По едно време чул тих глас до ухото си:
	— Хазаин, ставай, донесли сме ти храна…

	* * *

	Двама приятели си говорят:
	— Защо развалихте годежа?
	— Така се получи, някак си… докато си говорехме за бъдещето, аз й казах колко печеля, а тя ми каза колко харчи обичайно…

	* * *

	Надпис на вратата на испански магазин: „На обяд съм. Ако не се върна до 17:30, значи съм останал за вечеря“…

	* * *

	Седмица преди 14-ти февруари, в пощата, плешив чичко методично праща много картички със сърчица, амурчета и целувчици с надпис: „Познай от кого е“. Купчината пред него расте… Случаен клиент го гледа с любопитство и накрая го пита какво прави?
	— Ами изпращам около хиляда картички с надпис „Познай от кого е…“.
	— И какъв е смисълът?
	— Бракоразводен адвокат съм.

	* * *

	В съда съдията пита обвиняемия:
	— А защо, докато крадяхте килима, с вас беше и съпругата ви? Тя помагаше ли ви?
	— Не, тя трябваше да одобри модела…

	* * *

	Много красива девойка кара скъпа кола. А на задното стъкло има надпис: „Не познахте! Татко ми я купи!“…

	* * *

	Онзи ден, в една антикварна книжарница попаднах на стара книга с рецепти за изгонване на дявола. Набавих си жаби, животински очи, клюнове, нокти, сушени корени и всичко необходимо. Вкъщи ги смесих хубаво, направих отвара, с която се намазах и напръсках стените и вратата. Като ме видя, жена ми вдигна страхотен скандал, разфуча се, събра си багажа и се изнесе. Искам да кажа, тия стари рецепти наистина действат…

	* * *

	В ресторанта:
	— Извинете, дали келнерът, на когото дадох поръчката си, още работи при вас?

	* * *

	Какво е пернишка акупунктура:
	Нож в гърба…

	* * *

	Обир в тъмна уличка:
	— Сваляй халката!
	— Ето, дръж!
	— Какво ми даваш бе, това не е халка?
	— Това е гранатата, халката е в мене…

	* * *

	Двама българи просят в Западна Европа:
	— Не мога да разбера, защо всички ти дават на теб и всяка вечер се прибираш с джобове, пълни с пари, а на мен ми оставят много по-малко.
	— Я да видя какво ти пише на картона?
	— Ами, ето — „Болен съм, безработен съм, баща съм на три деца. Моля, помогнете!“.
	— Ето тук ти е грешката. Аз прося с надпис: „Не ми стигат само 20 евро, за да се върна в България“.

	* * *

	Каква е разликата между българите и немците?
	Когато изпият две бири немците минават на „ти“, а българите — на ракия…

	* * *

	Един шофьор си карал колата и изведнъж му изхвърчало задно дясно колело. Шофьорът успял да спре, излязъл от колата и започнал да си търси гумата и болтовете. Намерил си гумата, но от болтовете нямало и следа. До улицата имало ограда на лудница и един от пациентите надничал през една пролука. Лудият казал:
	— Имам едно предложение.
	— Млъквай бе, кукавелник, не виждаш ли, че ми е нервно!
	Шофьорът обикалял безнадеждно да си търси болтовете, но уви…
	— Искаш ли съвет? — попитал пак лудият.
	— Добре бе, кажи какво мислиш.
	— Можеш да свалиш по един болт от всяка гума, да монтираш изпадналата и да караш бавно до първия сервиз…
	— Ей, верно бе, жив да си. Ама как се сети, ти не си ли луд?
	— Ами… луд съм… ама не съм тъп…

	* * *

	Ето няколко идеи как да дразните и шашкате хората около себе си:
	1. Добавяйте към всяко изречение: „ако ме разбираш какво искам да кажа…“. Така всяка мисъл става многозначителна. Например: „Колежке, изморих се, ела да пием по едно кафе, ако ме разбираш какво искам да кажа…“.
	2. Когато сте в търговски център или на гарата, като обявят нещо по радиоуредбата, се хванете с две ръце за главата и кажете: „О-о-о, не-е, само не отново тези гласове…“.
	3. Когато си тръгвате от среща в петък сутринта, пожелайте на хората „Приятен уикенд!“. Като се настроят за уикенд от сутринта, работния ден може да се окаже мнооого тегав…
	4. В супермаркета направете следа със сос барбекю до тоалетната…
	5. Пак в супермаркета идете при охраната и му кажете със сериозна физиономия: „Колега, «код седем» на щанда с алкохола“.

	* * *

	Защо, когато Господ е разпределял, на ирландците се е паднало уискито, а на арабите — петрола?
	Защото ирландците са избирали първи…

	* * *

	В бижутерски магазин:
	— Колко струва тази гривна?
	— 1350 лв.
	— Ауу, кошмар. А това колие?
	— Два кошмара…

	* * *

	Марийка публикува във Фейсбук: „Хванах букета на сватбата на Нина вчера! Ура!“.
	След половин час получава известия: „Иван премахна Марийка от приятели“. „Петър премахна Марийка от приятели.“ „Георги премахна Марийка от приятели.“

	* * *

	В много краища на България съществува вярването, че ако затъмниш стъклата на колата си, това увеличава мощността на двигателя поне с 15 конски сили…

	* * *

	— Когато бях малко момченце, един ден занесох у дома едно малко коте. Майка ми се развика: „Като пораснеш и си имаш своя къща, ако искаш и говедо си отглеждай!“. Егати, сякаш е гледала в бъдещето!

	* * *

	Журналистка пита пастир — столетник:
	— Каква е тайната на вашето дълголетие?
	— Цял живот аз казвам на говедата какво да правят, а не те на мен.

	* * *

	В ресторанта:
	— Господине, имаме само немска бира.
	— Нищо, донесете. Аз няма да си говоря с нея…

	* * *

	Приятели си говорят:
	— Защо си така умърлушен?
	— Като ходя за риба, съседът отива при жена ми…
	— Ми стой си през уикенда вкъщи.
	— Да, ама тогава съседът ходи да ми лови рибата…

	* * *

	Приятели гледат финала на маратонско бягане.
	— Гледай, според мен онзи състезател с червената вратовръзка има най-големи шансове да спечели.
	— Не съм съвсем сигурен… и това не е вратовръзка, а езикът му…


>	Мъдри мисли

	Когато една жена се жени, си мисли, че всички мъже са смотани, само нейния — не.
	Като минат няколко години разбира, че всички мъже са смотани, но колкото нейния — никой…

	* * *

	Една минута може да е и много и малко — зависи от коя страна на вратата на тоалетната се намираш…

	* * *

	Мъжът, който отстъпва, когато греши, е мъдър.
	Мъжът, който отстъпва, когато е прав, е женен…

	* * *

	Бъдете добри с децата си! Те ще избират старческия ви дом…

	* * *

	Чистата съвест обикновено е признак за лоша памет…

	* * *

	Ако искате жена ви да ви слуша много внимателно — говорете насън…

	* * *

	Ако си мислите, че на никой не му пука за вас — пробвайте да пропуснете вноски по кредита…

	* * *

	Усърдният труд се изплаща в бъдеще. А мързелът се изплаща сега…

	* * *

	Колко е интересно човек да е женен — още не си се събудил и вече си виновен за нещо…

	* * *

	Да бъдеш гадже със стриптийзьорка е като да ядеш шумно чипс в църквата. Всички те гледат с отвращение, но дълбоко в себе си — искат и те.

	* * *

	Най-трайното решение на този свят е „временното решение“.

	* * *

	Животът е много несправедлив — всички лекари признават алкохолизма за болест, но никой не дава за такова нещо „болнични“…

	* * *

	Мястото, където се събира управителния съвет в една организация в английския език се нарича „Headquarters“ (Главна квартира) и произлиза от head — глава. Същото място в българския език се нарича „Седалище“…

	* * *

	Новини от науката:
	„Най-голямото доказателство за наличието на разумен живот във Вселената е, че досега никой не се е опитал да се свърже с нас“.

	* * *

	„Научил се поп на пържен боб. Свършил се боб — отучил се поп.“
@	(Поговорка)

	* * *

	Мога да се оплача, че нямам какво да се похваля и мога да се похваля, че нямам от какво да се оплача.

	* * *

	„Има едно нещо, което е точно два пъти по-добро от гърненце с мед и това са две гърненца с мед.“
@	Мечо Пух

	* * *

	Интернетът е като живота — хем нищо особено не ти се случва там, хем не ти се излиза оттам…

	* * *

	В западния свят, когато едно дете спи дълбоко, се казва, че спи като ангелче. А в България се казва, че спи като заклано.

	* * *

	„Рок против наркотиците!“ Това звучи като: „Коне против овеса!“ или „Пчели против меда!“.

	* * *

	Женското „Идвам след пет минути“ е като мъжкото „Ще се върна след пет минути“.

	* * *

	Някои смятат, че след всичко това, което правителството прави с народа, накрая е длъжно да се ожени за него…

	* * *

	Очаквайте нашата най-нова готварска книга „Вкусна и полезна храна“. Тя се състои от две части: „Вкусна храна“ и „Полезна храна“.

	* * *

	Бракът е като посещение в ресторант — избираш си нещо от менюто и след това съжаляваш, като видиш какво са си поръчали другите…

	* * *

	Индианците не обърнаха внимание на потока бежанци от Европа и сега живеят в резервати…

	* * *

	Днес дадох на жената да разбере какво ми е, като ме мъкне по магазините. Влязохме в 11 кръчми и във всяка пробвах ракията и мезето, а после се върнахме в първата…

	* * *

	Който работи много — прави много грешки. Който не работи — не прави грешки. А който не прави грешки — бива повишен!

	* * *

	Кръчмарска мъдрост:
	„На живота се гледа по-леко под ъгъл от 40°“

	* * *

	„Летище София Ви пожелава Весела Коледа и Честита Нова Родина!“

	* * *

	Да си пиян — това е, когато се чувстваш съвършен, но не можеш да го докажеш.

	* * *

	Аз не съм злопаметен, не помня лошите неща, които са ми причинили. Затова си ги записвам в едно тефтерче.

	* * *

	Светът през 21-ви век е полудял: най-добрият рапър е бял, най-добрият играч на голф е черен, Германия не иска да воюва, а Франция обвинява Америка във високомерие…

	* * *

	Странно — според психолозите симптомите на стреса са: много ядене, много пиене, пушене, неразумно шофиране и необмислени покупки. А според повечето хора така изглежда идеалният ден…

	* * *

	Когато децата ругаят своите родители, това е неприлично. А когато родителите ругаят своите деца, това е възпитание…

	* * *

	Коктейл „Трите прасенца“ — взимаш три бутилки ракия и каниш трима приятели…

	* * *

	Всичко е въпрос на гледна точка — това, което наричаме „блъсканица“ в градския транспорт, в дискотеката му викат „атмосфера“…

	* * *

	Какво е „скъперничество“?
	Да запазиш детските си играчки за момента, в който ще се вдетиниш…

	* * *

	Мързеливият човек става по-рано, за да закъснее за работа без да бърза.

	* * *

	Общото между Гугъл и жената е, че и в двата случая не ви оставят да се изкажете докрай…

	* * *

	До всяка ядосана жена стои по един мъж, дето си няма никаква идея къде е сбъркал…

	* * *

	Когато ухажваш жена, ако действаш по-активно си нахалник, а ако не — смотаняк…

	* * *

	Когато женен мъж отиде на претъпкан плаж се чувства като дете, което са завели в магазин за играчки, като предварително са му казали, че няма да му купят нищо…

	* * *

	„Миналата година имах финансови проблеми и взех кредит.
	Тази година се оказа, че миналогодишните проблеми въобще не са били никакви проблеми…“

	* * *

	Новата рокля за жената е като две водки за мъжа. Чувстваш се леко замаян и си мислиш, че всички искат да спят с теб.

	* * *

	На човек акъл нито може да му го набиеш, нито може да му го вземеш.

	* * *

	Кое до кога продължава:
	1. Феминизмът — до първия достоен мъж.
	2. Комунизмът — до първия милион.
	3. Атеизмът — до първата въздушна яма по време на полет.

	* * *

	Виждали ли сте във филмите на Джеки Чан как в началото хич не иска да се бие, а после спуква всички от бой?
	Е, аз съм така с пиенето…

	* * *

	За добра фигура и добри отношения е нужно само едно нещо — да умееш да си затваряш устата навреме.

	* * *

	Понякога жените правят едно уникално нещо с уста, което мъжете обожават — държат я затворена…

	* * *

	Бракът е за тези, които искат да си имат един човек, когото да дразнят до края на живота си!

	* * *

	Жените не искат сутрин, а мъжете вечер. Но и двата пола знаят, че няма как — чиниите трябва да се измият.

	* * *

	Много жени се влюбват в грешния мъж, просто защото грешният мъж обикновено казва правилните неща.

	* * *

	Колкото по-големи стават децата, толкова повече жената се насочва към възпитанието на мъжа си.

	* * *

	Ловът може да се окаже много натоварващ спорт. Особено ако ти свършат патроните, а мечката е още жива…

	* * *

	Нервен е не този, който тропа с пръсти по масата, а този, който се дразни от това.


>	По` пиперливи. 18+

	Романтичните филми дават на жените невярна представа за това, какво да очакват от мъжа в една връзка. Порното прави същото с мъжете…

	* * *

	(Хе-хе, продължение на виц от първата книга.)
	На една жена й писнало мъжът й да се прибира пиян всяка вечер. Веднъж не издържала и когато той пак се върнал мъртвопиян, тя му пъхнала един презерватив отзад. На сутринта той се събудил… установил „проблема“ и много се ядосал. Казал си: „Край, аз вече нямам приятели!“. Вечерта обаче пак му се припило с компанията и се замислил: „А бе, всъщност, приятели са ми, щом са ме пазили…“.

	* * *

	Сексът беше толкова добър, че накрая съседите запалиха по цигара…

	* * *

	Мъж и жена лежат по гръб отпуснати след секс и мълчат. Кой какво си мисли:
	Жената: „Ето, мълчи. А преди си говорехме. Отчуждили сме се. Защо ли? Сигурно има друга. Коя ли е? Дали е оная, новата съседка — «въртиопашка», дето все има да каже нещо, като ни види? Или е новата му колежка, за която почти не говори?“.
	Мъжът: „’бах мааму, тая муха, дето ходи по тавана, как не пада бе…“.

	* * *

	Един си носи дрехите за пране в обществена пералня и оставя вътре бележка: „Моля, използвайте повече прах за пране“.
	На следващия ден си взима прането и намира вътре бележка: „Използвахме. А вие, моля, използвайте повече тоалетна хартия“.

	* * *

	Лекция по психология. Професорът:
	— Клинично доказано е, че депресията при жените се лекува със секс…
	Прекъсва го глас от задните редове:
	— А как да им докараме депресия?…

	* * *

	— Здравейте, красива госпожице, искате ли да излезем тази вечер? Предлагам да отидем на гурме ресторант, после във виенска сладкарница, после на клуб?
	— Добре.
	— А как се казвате?
	— Пенка.
	— Хм… Пенке, предлагам друга програма — разходка, сандвич и… у нас…


	* * *

	Мъж забива пирони, а малкият му син го гледа съсредоточено. По едно време бащата си удря пръста и се свива. А малкия отбелязва:
	— Да му ●●● майката, нали, тате?…

	* * *

	Батко Зайо решил да учи брат си как се прави секс. Ама понеже зайците го правят много бързо, поканил три зайкини. Батко Зайо казал:
	— Гледай сега внимателно. 1, 2, 3! Видя ли?
	— Не, бате, нищо не видях. Покажи ми пак.
	— Гледай пак. 1, 2, 3! Видя ли?
	— Да, да, бате, всичко разбрах, гледай сега аз. 1, 2, 3, 4! Ей, бате, извинявай…

	* * *

	Учителката по биология отива в къщата на Иванчо. Отваря баща му. Учителката:
	— Много ми е неудобно, но трябва да ви кажа нещо. Вашият син вчера пред целия клас каза, че иска да прави секс с мен…
	— Аха. Иванчо-о-о-о!
	— Да, тате.
	— Казвал ли си на учителката, че искаш да правиш секс с нея?
	— Да, тате.
	— Че айде слез тука де, жената на крака ти е дошла…

	* * *

	Една готина мадама си лежи на плажа. Един след друг мераклиите се пробват, но… безуспешно. Накрая идва най-печения „гларус“, приближава се с бавна стъпка и пита:
	— Здрасти, маце, да имаш да ме черпиш една цигара?
	Тя извадила мълчаливо цигара и му я подала.
	— А да имаш огънче случайно?
	Тя му подала и запалка.
	— Да ходим да изпием по една бира, а?
	— А искаш ли да ти купя едно барабанче?
	— Че що ми е?
	— За да поведеш колоната на „отиващите на майната си“…

	* * *

	Двама приятели си говорят:
	— Как си, как се чувстваш?
	— Гледам какво става около мен, гледам новините и се чувствам като ханъма в харем.
	— ?!
	— Знам, че всеки момент ще ме натаковат, само не знам кога и къде…

	* * *

	Влиза един да се къпе в морето и изведнъж усеща как нещо го хваща за топките и чува глас:
	— Плюс две или минус две?
	Човекът изтръпва и инстинктивно отговоря:
	— Че плюс две, как иначе?
	Излиза веднага на брега и какво да види — сдобил се с още две топки. Ужас. Започва да мисли на бързи обороти и измисля: ще влезе пак във водата и като го питат същото, ще отговори „минус две“ и готово… Влиза той обратно, пак усеща хватката и пак чува гласа:
	— Плюс четири или минус четири?…

	* * *

	Световната глобализация доведе до сексуално разделение — различни страни и региони привличат различни секс малцинства — травеститите предпочитат Тайланд, хомосексуалистите — Калифорния. Педофилите ходят в Англия, а зоофилите в Африка. На садистите им е добре в Ирак, Судан, Сомалия. А в България… идват мазохистите…

	* * *

	Събота. Прекрасен слънчев ден. На голф игрището няколко компании играят последователно и търпеливо се изчакват. Една жена от дамска компания замахва силно със стика, но топката отхвърча накриво и уцелва мъж от съседната компания. Той пада на земята с ръка между краката и започва да се превива. Жената притеснена тича веднага и се чуди какво да прави… Започнала внимателно да го масажира в областта на слабините. След малко мъжът се окопитил и се поотпуснал, даже се поусмихнал. А жената го пита:
	— Сега по-добре ли е?
	— А-а-а. Добре е. Само дето още ме боли палеца…

	* * *

	Възрастен човек се оженил за млада девойка. От сватбата направо взели самолет и отишли на меден месец. Пристигнали в хотела, настанили се в младоженския апартамент и… не излезли оттам три дни. Само от време на време поръчвали румсървис… Персоналът на хотела с интерес следял какво става. На четвъртия ден младоженката се появила пребледняла и изтормозена и на негласния въпрос на служителите, лаконично отбелязала:
	— А бе, той ми каза, че много е насъбрал, ама аз си мислех, че става дума за пари…

	* * *

	Як запой на компания от гинеколози — бивши състуденти. Цяла вечер си разправят пиперливи вицове и пикантни истории. По едно време единият се провиква:
	— Колеги, айде стига сме си говорили по работа…

	* * *

	Батко Котарак предложил на брат си да го научи как се прави секс. Малкият брат пита:
	— А това хубаво ли е?
	— Да-а-а, много.
	Качили се на покрива, а навън — кучи студ, минус десет градуса, духа един вятър… Стоят двамата горе, мръзнат, треперят… След половин час малкият Котарак се обажда:
	— Бате, на мен ми стига толкова секс, аз мисля да се прибирам…

	* * *

	Млада жена пише писмо до женско списание: „Уважаемо списание, моля ви, помогнете ми със съвет. Мъжът ми е сексуален маниак и постоянно иска да прави секс с мен — когато чистя, когато готвя, дори докато пера и подреждам масата. Кажете ми какво да правя? P. S. Извинете ме за нечетливия почерк“.

	* * *

	Една жена вдига скандал на мъжа си:
	— Всяка вечер се прибираш, ядеш и викаш: „Хайде в леглото!“. Не си говорим за музика, книги, култура…
	— Добре, скъпа.
	На другия ден мъжа се прибира и пита:
	— Ти чела ли си Толстой?
	— Не.
	— Тогава, хайде в леглото…

	* * *

	В съда:
	— Господине, а обвиняемият давал ли ви е наркотици?
	— Не, господин съдия.
	— А жена му давала ли ви е?
	— А-а-а… все още за наркотици ли говорим?…

	* * *

	Една жена се оплакала на попа:
	— Отче, купих си два женски папагала. Не ги знам къде са били, но по цял ден повтарят: „Ние сме проститутки, хайде да правим секс!“.
	Попът й отговорил:
	— Аз пък имам два мъжки папагала и те по цял ден четат Библията и се молят. Може да донесете вашите два — да се научат и те на молитви.
	Жената послушала съвета на свещеника и донесла своите птици. Когато се срещнали, женските изкрякали:
	— Ние сме проститутки, хайде да правим секс!
	А мъжките отговорили:
	— Господи! Чуха ни се молитвите…

	* * *

	На урока по химия Иванчо объркал реактивите и приготвил друг разтвор. Пъхнал си пръста — и той престанал да се сгъва. Занесъл колбата вкъщи и разказал на дядо си. Дядо му му дал сто лева и взел колбата. На сутринта Иванчо се събудил, а под възглавницата лежат още триста лева — от баба.

	* * *

	Внук питал дядо си:
	— Дядо, какво е това „педераст“? Никой не иска да ми каже…
	Дядото въздъхнал и започнал да обяснява:
	— Слушай, сега. Преди много години с моите двама приятели, дядо ти Тошо и дядо ти Гошо отидохме в една арабска държава, за да спечелим пари и да си купим апартаменти, коли… Като поживяхме малко там, установихме, че… а бе, че си имаме едни физиологични нужди, а там няма достъпни жени… Тогава решихме да се редуваме по един месец, всеки да изпълнява ролята на жената… Първо беше ред на дядо ти Тошо, после беше мой ред… Обаче, като дойде ред на дядо ти Гошо, той каза: „А-а-а, не, в никакъв случай!“… Ето това, моето момче, е „педераст“…

	* * *

	В един пустинен гарнизон дошъл нов офицер. Бил строг и веднага поискал да се направи инвентаризация. На края на списъка гледа „Камила — един брой“. Попитал за какво им е камилата. Старшината отговорил смутено:
	— Ами като ни се прииска жена.
	Офицерът се възмутил и заповядал веднага да я махнат. Минали два месеца и един ден извикал старшината и го попитал къде е камилата. Старшината си признал, че не я е махнал. Началникът го попитал как да я ползва. Оня отговорил:
	— Целуваш я, тя кляка и така…
	Отишъл началника при камилата целунал, тя клекнала, но докато отиде отзад, тя станала. И така много пъти опитвал. Накрая се пресрамил, намерил подчинения и му се оплакал.
	— Не така, началник, като я целунеш и тя клекне, я яхваш. На половин час път оттук има публичен дом…

	* * *

	Във военната болница лежи един старшина и чака за операция на апандисита. На вратата се чука и сестрата иска разрешение да влезе. Влиза, мълчаливо отмята чаршафа, сваля му гащите и съсредоточено го избръсва отпред. После го обръща по гръб и го избръсва отзад. Накрая му слага една свещичка… Старшината събира последните остатъци от достойнството си и пита:
	— Сестра, само едно не ми стана ясно — като знаехте какво ще ме правите, що ви трябваше да чукате на вратата?

	* * *

	След див и незабравим секс, жена казва на мъжа си:
	— Ееех, ако можеше и да готвиш…

	* * *

	Жената към мъжа:
	— Къде беше?
	— На ергенско парти.
	— И какво, взехте си някоя палава нимфоманка и я опъвахте цяла нощ?
	— Не, какви глупости говориш!
	— Айде, не се прави все едно не съм ходила по ергенски партита…

	* * *

	Асан го направили комунист. Отива си вкъщи и казва на Айше:
	— Айше, мен комунист направили. Ама се притеснявам — много сме прости и неколтурни. Затуй ще хващаме децата и ще водиме на кино, на театър, на концерт, на ’зложба. Колтурни ше ставаме.
	Повели децата, както й казал Асан и накрая ги завели в Националната художествена галерия. Гледали, ахкали и по едно време стигнали до картина с гола жена. Най-малкия възкликнал:
	— Леле боже-е-е, какви цици!
	— Млък бе, серсемин, такива приказки да не казваш! Баща ти комунист стана, ти „леле боже“ ша викаш!

	* * *

	— Колко струва горе-долу подстригването?
	— Горе струва 5 лева, долу — не подстригваме…

	* * *

	Лято. Плаж на морето. Най-неотразимият „гларус“ се приближава с бавна стъпка към красива туристка. Пробва всички изпитани номера, но тя не „кълве“. Накрая в изблик на откровеност пита:
	— Добре де, кажи какво не е наред.
	— Ти какво работиш по принцип?
	— Стругар съм.
	— Тогава… Представи си, че отиваш на почивка, отиваш на плажа… И там — стругове, стругове, стругове…

	* * *

	Сватба. Младоженката и майка й уговорят сигнал, да се разберат на сутринта, как се е представил младоженецът:
	— Дъще, като ти кажа „Добро утро“ и ти ми отговориш по същия начин, ще знам, че всичко е наред.
	На следващата сутрин се срещат за закуска:
	— Добро утро, дъще!
	— Три пъти „Добро утро“, мамо… два пъти „Бонжур“… и веднъж „Селям алейкум“!

	* * *

	Мъж се прибира от работа и казва на жена си:
	— Днес прочетох една статия за секса и там пише, че жената трябва да стене по време на оргазма.
	Жената се съгласила. Легнали си, започнали и жената пита:
	— Да започвам ли?
	— След малко.
	Минало малко време, жената пак пита:
	— Сега добре ли е?
	— Да, сега е моментът…
	— Добре, започвам. Ох, пари — няма-а-а, кола — няма-а-а-а…

	* * *

	Руснак влиза в български магазин и иска да си купи кибрит. Показва празна кутийка и пита:
	— Извините, спички есть?
	— Не, останаха ни само с футболисти…

	* * *

	Един мъж отива в сексшоп да си купи кукла. След дълъг разговор си купува най-скъпата, с много екстри. След една седмица отива да я връща. Продавачът изненадано:
	— Но защо, господине, имитацията на човек не е ли добра?
	— А-а-а, много е добра…
	— Звуците, които издава, добри ли са?
	— Да-а-а, съвсем като истински…
	— Тогава — не разбирам…
	— Ами-и-и… не ми дава бе…

	* * *

	Главен недостатък, който крият новите модели телевизори с гласови команди е, че по време на мач на българския национален отбор по футбол, постоянно превключват на порно канали…

	* * *

	Ерген решава да си прави кюфтета от собствено смляна кайма. Купува си месо и тръгва до съседката, също като него необвързана, да иска месомелачка. Върви и си мисли: „Сега, като взема месомелачката от нея, после трябва в знак на благодарност да я поканя на кюфтета вкъщи. Имам ракия, ще сипя по 100–200 гр., после и по чаша вино, тя ще се отпусне, ще правим секс, после ако стане беля, може и да забременее, деца… и край на ергенлъка…“. Звъни. Вратата се отваря, и нашия:
	— Абе, Марче, що не вървиш на майната си с твоята месомелачка!…

	* * *

	Мъж отива на кино и на входа вижда жена, която му изглежда смътно позната. Жената го поздравява. Мъжът:
	— Извинявайте, знам, че се познаваме, но не мога да си спомня откъде.
	— Вие сте баща на едно от моите деца.
	Мъжът изтръпнал, започнал да „превърта лентата назад“ и изведнъж си спомнил…
	— Вие да не сте стриптийзьорката от ергенското ми парти? Аз тогава така се бях напил… Дето после, след танца ви отидохме в банята и правихме див секс, а вие ме пляскахте…
	— Не, имам предвид, че съм класна на сина ви…
