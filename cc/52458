	[* Тази епиграма е препечатана в „Майска китка“ (1880) под заглавие: „За Фанфаронът Б. (Средство да идеш нанапред)“.]
P>
	— Как — викнал един орел
	в удивление дълбоко,
	като жабата съзрел
	на едно дърво високо —
	ази мислех до тоз час,
	че крилатите, кат нас,
	могат само да се вдигат
	и дотука да пристигат!
	Ами ти нема` ли страх,
	че ще паднеш пак във прах,
	ти, една нищожна жаба,
	мръсна, клипава и слаба!
	Как стигна тук?
			— Аз пълзях!
P$
