P>
	Съвременни мъдрецо, ти си цар
	в умуването, не във мъдростта.
	За теб димът е липса на пожар,
	възходът липса е на висота.
	Как мислиш ти, какъв човек е бил
	на Камелот владетелят любим?
	Та бездната на времето надвил,
	пребъдва споменът незаличим!
	Умеел, с великани влязъл в бран,
	да съкруши надменната им мощ.
	И взорът хорски, в него упован,
	го окръжава с блясък и разкош.
	Под славния му стяг — бойци безчет.
	Цял свят да беше, пак се би побрал.
	На тайно място векове наред
	вълшебство пази трона опустял.
	По-силна от годините, живей
	безсмъртна приказка за смъртен грях.
	А ти, мъдрецо, казваш ми: „Недей
	легенда с факт да смесваш тъй без страх.“
	Спокойно! И защо е тоз отпор?
	Легенда ти не си, в туй няма спор.
P$
