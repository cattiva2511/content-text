P>
	Нима без носове са
	чедата на Адам?
	Та розата ухайна
	е гатанка безкрайна,
	непостижима тайна
	за всеки ум голям.

	Нима без носове са?
	Нима не чувстват как
	под плътната завеса
	на черен нощен мрак
	изконно достояние
	ограбва им врагът?!
	Дори едно ухание
	не смеят да спасят!

	Като вода лъчисто,
	по-храбро от пръстта,
	като росата чисто,
	по-свято от смъртта —
	незримо като всички
	най-истински неща.

	Пове`я свеж, кристален
	на зимната гора,
	лъха` солен, печален
	на бурните моря,
	дъха` тих на целувката
	с беззвучния й глас,
	и онзи — на преструвката —
	създаде Бог за нас.

	* * *

	И Кудел пита смаян
	все този стар въпрос:
	Нима без носове са?
	Нима без носове са?
	Човешки род окаян,
	едничък си без нос!
P$
