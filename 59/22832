P>
	Може да повехне обич, може да угасне страст,
	ала с мойта арфа вярна по света ще крача аз.
	Нищо че едва започвам: дълъг път лежи пред мен;
	тайните ти, моя арфо, ще науча някой ден.

	Музика нечута, дивна в мойте струни се таи;
	неизпитана наслада в моята душа кълни.
	Сладост, от духа по-фина, по-изящна от плътта,
	по-пронизваща от болка, по-смирена от скръбта.

	Не бездушното доволство, евтиното тържество
	на бъбриво самохвалство и студено големство.
	А наслада чудна, блага — зов далечен, бисер скъп, —
	сред премеждия узряла и стаена като скръб.

	Но пред теб, неземна арфо, Божи дар изстрадан, свят,
	Старостта невеж младок е, а Умът — глупак сакат.
	Но не бой се: ще изуча твойте скрити красоти,
	някой ден ще свиря с тебе сред смълчаните звезди.
P$
