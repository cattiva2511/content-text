P>
	Шумул-шумул-шумулка,
	Щурчо свири с гъдулка
	на кичеста върбица,
	край сребърна речица.
	Никой Щурча не слуша —
	сит е всеки до гуша.
	Присмя му се врабчето,
	наскърби му сърцето.
	Викна Щурчо, заплака,
	нахлупи си калпака,
	наметна си абата,
	па забягна в гората,
	в далечните балкани,
	при благите мецани,
	да им свири за слава
	на зелена морава —
	той да свири свирните,
	те да тропат игрите,
	да си веят руната,
	да люлеят гората.
P$
