P>
	Бяла, бяла лехица
	с черна, черна пшеница,
	жънеме я с очите,
	мелиме я с главите
	и с погача богата
	храниме си душата.
	__Що е то?__

	(Книгата)
P$

P>
	Расъл Тодор през пости —
	тънък, дълъг, без кости,
	във къщи му краката,
	във небето — главата;
	тих ветрец ли повее,
	безшумно го люлее,
	огъва му снагата,
	развява му косата;
	луд ли вихър задуха,
	оскубва му кожуха,
	отвява му главата,
	разкъсва му месата.
	__Що е то?__

	(Димът)
P$

P>
	Търкуланчо от Раздолци
	на гръб носи триста колци,
	остави го във горица —
	дебне като стар пъдарин,
	затумкай му ръченица —
	скача като млад сватбарин.
	__Що е то?__

	(Таралежът)
P$

P>
	Роглю няма ушенца,
	Роглю няма краченца,
	а си ходи в полята,
	а си гази в тревата.
	На гърба му товарче —
	вито-вито самарче,
	пресрещни го, детенце,
	побутни му рогченце —
	ще си влезе в товарчето,
	в товарчето, в самарчето.
	__Що е то?__

	(Охлювът)
P$

P>
	Дълга, дълга Бърборанка
	няма кости, нито сянка,
	пей и тича пълзешката
	през нивята, през полята.
	Щом я слънце дълго грее,
	тя започва да слабее,
	тя започва да се свива
	и да става мълчалива.
	Но заплиска ли я дъжд,
	тя набъбва изведнъж,
	тя расте и дебелей,
	и лудува, и се смей.
	__Що е то?__

	(Реката)
P$

P>
	Голо, голо голаче
	на скут седи, та плаче
	като клето сираче.
	Дочуха го момите,
	захвърлиха иглите,
	изскочиха сред село
	с пъстри китки на чело.
	__Що е то?__

	(Гайдата)
P$

P>
	Златна, златна пшеница
	в синя, синя паница,
	паницата некупена,
	над земята захлупена.
	Питаме се: къде я?
	А сме всички под нея.
	__Що е то?__

	(Небето)
P$

P>
	Воденичка
	на стеничка,
	денем нощем не спира,
	работа си намира,
	чука, трака, отпява —
	сто години вървяла,
	нито зрънце не смляла.
	__Що е то?__

	(Часовникът)
P$

P>
	На стряха плаче
	бяло юначе,
	че ми го вече
	слънце напече.

	Ти знаеш много — кажи, кое е
	това юначе, що сълзи лее?
	То иде зиме тук от небето
	и си отива пролет в морето.
	__Помисли!__

	(Ледът)
P$

P>
	Тънка, дълга дългуша
	няма корем, ни гуша,
	няма ръце, ни крака,
	а се влачи ей така!

	Погнеш ли я с тояга,
	из тревата тя бяга
	и сърдито съска,
	също като гъска!
	__Що е то?__

	(Змията)
P$

	* * *
P>
	Бели, бели главички
	със зелени очички,
	с тънки, тънки вратлета
	и със черни крачета.

	Белчо лежи в полята —
	те са скрити в земята.
	Щом се Белчо подстори
	да си иде в морето,
	те излизат на двори
	и ни радват сърцето.
	Кой ги с обич не среща,
	кой се тука не сеща,
	че на тия момиченца
	ний казваме к.......!
P$

	* * *

P>
	С много чудесии
	пълен е света —
	ето, две фунии
	на една греда.

	Гредата е, драги деца, жива,
	а с фуниите се течност не налива,
	че през гърлата им, криви, та и тесни,
	преминават само звуци, думи, песни.

	Гатанката, вярвам, вече ще решите —
	кой от вас не знае, че туй са у....!
P$

	* * *

P>
	Два извора чудни зная
	на едно поле на края —
	два извора обистрени
	под два слога разлистени.

	Никой от тях вода не гребе —
	денем те оглеждат божето небе,
	а пък нощем се покриват в мрака
	с два похлупака.

	Чудни извори са те —
	имаш ги и ти, дете,
	помисли си, па речи,
	че се казват те о....!
P$

	* * *

P>
	Дива, дива самодива
	покрай плета се прикрива,
	там се ражда във зелена риза
	и цял живот нийде не излиза.

	Пазете си краката, другари,
	че тя ще ви близне и опари!

	Как се казва тая самодива?
	к........!
P$

	* * *

P>
	Всеки от нас има две верни слугини,
	без които сам той нито лев не чини.
	Вий мислите вече, че туй са очите,
	ала ще сгрешите —
	слугините, за които се въпрос повдига,
	имат по пет дечурлига.

	Не бързайте, и туй не стига!

	Децата са, значи, десет, но от всички
	грамотни са само трички!
	Сега вече кажете,
	че това са р......!
P$

	* * *

P>
	Ний сме девет момчета,
	девет чудни братлета
	и едничка сестричка,
	кръгла като паричка.
	Ний за думи сме неми,

	но сме бройци големи,
	но сме чудни сметачи —
	само дай ни задачи!
	Що е то?

	Потъркайте си челата
	и отвърнете: „ч......!“
P$

	* * *

P>
	Пристигна ни златен гост,
	па направи дивен мост.
	Прехвърли го над селата,
	от край до край на земята,
	нашари го с чудна четка —
	да пъстрее и да светка.
	Що е то?

	Кажете ми сега,
	не е ли туй д.....!
P$

	* * *

P>
	Кротко седи на земята
	една булка мустаката,
	па си преде, па шумурка
	без къделя и без хурка,
	затуй ходи тя, горкана,
	във непредена премяна.
	Що е то?

	Тая булка кротка
	се нарича к....!
P$

	* * *

P>
	Търкул, търкул, Белушко,
	какво носиш бе, душко?
	— Нося яка премяна,
	от бял мрамор изляна,
	нося в сърце от злато
	будилниче крилато.
	Що е то?

	По златното му сърце
	ти позна, че е я....!
P$

	* * *

P>
	Тънък щърколак
	само с един крак
	и той го е сврял
	в ботуш от метал.
	Дядо стана отзарана,
	за кривия врат го хвана
	и отиде с него той на пазар,
	тъй като тоз незнаен голищар,
	макар еднокрак,
	е силен и як
	и като любезен юначага
	той на дяда из пътя помага.
	Що е то?

	Тоз як и сух дългун
	се казва б.....!
P$

	* * *

P>
	На дърво — едно летище,
	на летището пък вижте;
	писан-шарен самолет,
	малко чудноват на глед.
	Самолета полети,
	нищичко не чуваш ти.
	Ала кацне във клонака
	и започне тъй да трака,
	че жабоците в блатата
	в миг се гурват под водата
	и от ужас онемели,
	плюят в пазвите си бели.
	Що е то?

	И сукалчетата ще рекат,
	че това, дечица, си е щ.......!
P$

	* * *

P>
	— Хей, другарче, можем ли обуха
	на таз баба дебела кожуха?

	— Стой, не думай! Би се оскърбила,
	а пък има тя ужасна сила
	и макар че се прави светица
	и си хапва медец и тревица,
	ти недей се във опити впуска:
	може да те схруска на закуска.
	Що е то?

	Мисля, ясно стана,
	че туй е м.......!
P$

	* * *

P>
	Суха, суха госпожица,
	само кости — без кожица,
	а пък устата й неми
	цяла педя са големи
	и като намерят плат,
	разпокъсват го със яд —
	затуй тая голищарка
	на шивача е другарка.
	Що е то?

	Кой не знай, че тая госпожица
	се нарича н.....!
P$

	* * *

P>
	— Кой тука си позволява
	да вдига такава
	врява?

	— Ах, недейте оскърбява!
	Та това е един певец прочут!
	Той е във обувки от кокал обут
	и за да започва сявга с верен тон,
	носи на глава си голям камертон,
	само че не е от метал,
	а от месо и хрущял.
	Що е то?

	И без да си от село Видраре,
	ще познаеш, че туй е м.....!
P$
