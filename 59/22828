P>
	Помня своята майка, кратка срещата бе.
	Пазя спомена скъп — бисер в мойто сърце.
	И обичам да мисля, че макар и тъй млад,
	бих познал я при среща по широкия свят.
		Ала тя е щастлива час по час да върти
		ръчки, носещи някому много, много пари.
		А пък аз съм доволен, че нейния ден
		е свободен от тежката грижа за мен.

	Нашта стая просторна украсиха без шум
	с идиотски чертежи — да ни учат на ум;
	и със книги за слепи — как се гледа с очи…
	Но щастлива е мама, туй по всичко личи.
		Че без мен има време за безброй часове
		в оня офис огромен — „Джони Смит — синове“.
		Че успехът изисква труд и плам, а пък те
		би угаснали в грижи за невръстно дете.

	Тъй щастлива е мама ден след ден да върти
	колелата на чужди търговски игри.
	Нашта среща едничка не надхвърли миг-два,
	ала мама изпя ми все пак ето това:
		„Тихо, чеденце мое, скоро иде денят,
		в който вой и бръмчене твоя сън ще смутят.
		Разни чаркове искат грижи час подир час.
		Отговорност и вярност се очакват от нас.

	Тихо, чеденце мое, спинкай сладичко днес.
	Рано-рано пристигат Свобода и Прогрес.“
P$
