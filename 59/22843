P>
	Щурчо свири сред ливади,
	та света люлее:
	„Сбирайте се, стари, млади,
	топло слънце грее!“

	Първа с китка на главица
	дойде булка Щурка,
	втора дойде Кекерица
	със зелена хурка.
	Па през дебри, през грамади,
	по пътеки преки
	сбраха ми се сред ливади
	сто играча леки.

	„Ди-го, да-го, ди-го, да-го!“
	Щурчо спир не знае…
	Ех, че благо, ех, че драго,
	ех, че се играе!

	Тропат, скачат сто играча
	в младата тревица,
	най ми тропа, най ми скача
	жаба Кекерица.

	„Ква-ква, ква-ква, и-ха, и-ха,
	снощи ядох глъчка,
	снощи вечер пак ме биха
	с чубрикова пръчка!

	Че не съм за годежари
	сготвила чорбица
	от шейсет и пет комари
	и една мушица!

	Че не съм си, ле-ле, варе,
	къщи наредила
	с меки черги, с тънко даре
	от зелена свила.“
P$
