	Слънце грее, тежка сянка пада под листенца от чубрика* млада. На сянката Щурчо-пияница вино пие с грахова паница. Прислужва му шетлива Калинка, точи вино от шарена динка и му реже мезе и салата от червена ружа от средата.
	[* Чубрика — подправка за ястие.]
	— Хайде сега, Калинчице китна, поиграй ми ръченица ситна, да те видя можеш ли подскочи с тоя бръчник* от две пъстри плочи!
	[* Бръчник — широк надиплен сукман.]
	Отговаря срамлива Калинка:
	— Не ща, Щурчо, не съм ти робинка! И без туй ми додея да служа и ти режа салата от ружа!
	— Тъй ли?! — каза Шурчо, млясна джука*, мустака си накриво засука, па я дръпна за черната плитка и й сграби смесената китка.
	[* Джука — презрително название на устна.]
	Изтръгна се Калинка тогава, па захвърли семка от кощрява*, удари го със семката тежка насред гърба, под лявата плешка. Катурна се Щурчо-пиянйца, па си разля пълната паница, та потече река през полето и завлече долу във морето самси Щурча, чубриката млада и сто села и петдесет града.
	[* Кощрява — плевел.]
