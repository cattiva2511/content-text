P>
	Сред натрупан сняг, в неизброден мрак —
	нощ безкрайна, окъпана в дъжд —
	зазвучава химн — тъй желан и любим,
	и нечут досега ни веднъж.

	Само в киша и сняг ний узнаваме как
	се жадува за огън голям.
	И земята дори в буйна радост гори,
	и сърцето й крий звезден плам.

	Пътят, в лед скован, води в древен хан,
	дето в скреж е повито дете.
	И по тази следа дири всяка душа
	оня хан, скрит незнайно къде.

	Боговете умират като златни листа,
	че денят е останал без мощ.
	Боговете са мъртви като златна руда`.
	И едно Дете грее среднощ.
P$
