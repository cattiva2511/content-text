P>
#	1. Дадено е:
	Тройки с рошавите си другари,
	Уйлсон с купищата си долари,
	Джон със сладкозвучните си лири.
	Във задачата се дири:
	ако преговорите умрат,
	кой е крив за тази смърт?

#	2. Дадено е:
	Лявото око на Хинденбург поглежда
	към Париж и проче изпод вежда.
	Пита се: какво сънуват в тези зимни нощи
	бай Поанкаре със Клемансо и още —
	като имаш плюс туй и мира пред вид,
	как меняват гащите им своя колорит?

#	3. Дадено е:
	Кирчо иска автомобил да си вземе,
	а Бобевски сметки прави пък след време
	да наеме или да си купи нейде дача.
	Дири се у таз задача:
	за целта на тези хора колко рими
	и _ура, напред на нож_ им са
	необходими?
P$
