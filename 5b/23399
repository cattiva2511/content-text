P>
	Надменна жрица, египетска фибула
	с бездънни изумруди. Изящна,
	източена, богомолката
	обагря в зелено за миг всичко наоколо си.

	Изпитвам страх,
	когато издига във въздуха разчленените си
	израстъци — виж, очаквам твоето пристигане — и обгръща
	мъжкарят — никой не те е обичал така, затвори
	очи, остави се
	да умреш изгърчен в тялото ми — и го поглъща,
	прегръщайки го дотам…
			Целувката на Роден. Докато,
	любов моя, я оплодотворява.

	Междувременно през устата на пророчицата, обич, обич,
	изчезва главата.
			И все още,
	с тръпнещо търбухче,
	продължава да осеменява — но кажи
	нещо, говори ми — крайниците му са
	последователно разкъсвани и —
	замълчи, замълчи, обичам те — той, изяден.
								Разложен —
	не стига, свършва, приключва — сред възбунени
	стомашни сокове. Всеобхватна любов.

	Нека е прегръдката ти същата. Нека е такава нежността ми.
P$
