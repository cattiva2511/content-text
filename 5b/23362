P>
D>
	На Енрике Касамайор
D$
	Вече трябва да сте го научили; само мъртвите са самотни,
	с взаимната си кост,
	с невъзможността си за общуване
	и приемната си тишина,
	но мнозинството на хората, които съм виждал,
	бяха като реките, които нарастват прииждайки:
	замърсени,
	землени,
	абсолютни:
	живеещи
	с онова бавно повличане,
	с онази водна прегръдка, която няма
	унищожаване, нито никога, нито стени,
	с онази последователна прегръдка,
	която повлича русла, погребения и декорации,
	углъбявайки и привличайки всичко,
	както целувката привлича кръвта
	и я кара да тече най-лека,
	защото допир отвътре е вече целуване,
	с онази тъмна целувка,
	с онова универсално предчувствие и свръзка,
	вече го знаете,
	наистина ли?,
	вече сте го научили — с което вътрешното не се нуждае от досег,
	за да започне да пламти огънят,
	за да дойде радостта,
	в която всичко, което съществува, постига увереността си,
	отнасяйки те в обятията си,
	отнасяйки те в обятията си все по-навътре, път към дъното на самия тебе,
	както кръвта ни идва едновременно в цялото тяло
	и радостта ни целува едновременно в целия свят.
P$
