	Бих искал да бъда читател и писар на твоето тяло, открито в светлината, почувствано интуитивно в сянката, прегърнат силует, ведра яснота, неспокойствие на мистерията, мистерия на знанието, мотив на изказа.

	Да те прочета един ден, за да ти напиша друго, или може да е точно обратно историята, че съм само буквата, която се пише и се подрежда, редактирайки се.

	Всмукващ огледало, пепел и пламък, вятър и политащ лист, никога не подвързвана книга, големичка дупка, която остава във всяка дреболия.
