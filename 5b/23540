P>
	Позапретна Сандо шарени ръкави,
	попогледна изпод вежда:
	„Хайде, юначина, кой е с мене,
	под байрака ми да се нарежда!“

	Тропна шпори младото джандарче
	и към Сандо бързо се затече:
	„Чакай, Сандо, вземи ме и мене
	път да дружим надалече!“

	Изпод масата и доктор Даньо
	скочи ловко на крака юнашки:
	„Вземи ме и мене, баш войводо,
	щом ти трябвали опашки.“

	Даскал Найчо пък по него викна:
	„Дето всички, там и ази!“
	Подир Даскал Найчо мълчеливо,
	като охлюв Ляпчето полази.

	Но нареди инак четата си Сандо,
	мръдна пръстите си деликатни,
	та отдели два боляра верни,
	двама фарисеи златни.

	А след туй отвърна по войводски
	на артисалите свои люде,
	хвърли им едни таквиз чифтета,
	че цял свят му се почуди.
P$
