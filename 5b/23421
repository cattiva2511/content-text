P>
D>
	На Луис Росалес
D$
	КАКВО е да си поет?
	Може би да разстилаш като вятъра гласа
	или като розата неудържимия си аромат.
	Може би да отличаваш безконечни думи
	в морския шепот
	или да живееш в пулса на тишината.
	Може би да познаваш съкровено блясъка
	и така да останеш на тъмно, непроменим,
	посрещайки безредни посетители в тъмата,
	когато светлината си отива,
	тъй като очите виждат все пак
	и добрият аед не се нуждае за словото
	ни от парченце свещ.
	Говори се, че Омир…
P$
