P>
	Тъгата беше сладостна, когато бе забава,
	форма на битност без битност на този свят,
	лесна маска, заблуда.

	Тогава тъгата постигаше най-смутните
	или най-горестните неща да отсъстват.
	Бе начин да видиш, без да гледаш, болката
	или смъртта, или страха.

	Тъгата беше сладостна, защото беше даром,
	невинно извинение да си останеш вкъщи,
	напразно и притихнало укритие.

	Тъгата е сега оскърбяващ свидетел,
	дръзка дружка, пристигаща без известие,
	ненавременен сродник. Тъгата е сега
	така горчива, че огорчава.

	Избликва, защото животът не се държи понякога
	дотам добре, както се следва. Идва с твърда причина
	и се стреми, измамлива, да остане завинаги.

@@	2003
P$
