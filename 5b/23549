P>
	На двора котките устроили венчавка
	и песните им нямат край.
	От срещния прозорец кака Славка —
	госпожица отдавна във оставка,
	поглежда и страдай.

	И бледа, втренчена и мълчалива
	тя тъжно клюма сал глава —
	любов й старото сърне опива,
	но любовта във ревност се прелива
	не много след това.

	И ето я, награбила цял куп обувки,
	помъква суха си снага,
	а котките сред огнени милувки,
	сред серенади и безцензурни целувки
	не виждат пък врага.

	И хоп: довтаса от невидено граната
	и бухна право върху тях,
	след нея втора тупна булката в главата,
	със плач изчезна сватбата, а пък момата
	преви се чак от смях.

	* * *

	В градината е тихо и сенките вечерни
	крадливо се промъкват и стелят се навред,
	едвам, едвам далече в алеята се мерне
	на двойка непозната неясен силует.

	В забутана алейка на дървената пейка
	седят двамина млади и сладко си мълвят,
	над тях в благословия е спуснал гола вейка
	високият див кестен и слуша що шептят.

	И сякаш му е мило, и сякаш му е драго,
	щом вижда, че се готвят и хватки лежишком,
	и сякаш се усмихва, и сякаш шепне благо:
	така, така, деца, но… помнете Майчин дом!
P$
