P>
	ДВА и двадесет и пет. Но не тук, не.
	От кой ден ще са
	онези два и двадесет и пет,
	от кой свят ще са
	двата и двадесет и пет, от коя година?
	Колко добре е онзи час
	отделен, глуповат, летящ
	сред пределите на времето!
	Вижда се, че е един час,
	в който не се случи друго, освен него:
	шестдесетте му минути
	най-бавни, шестдесет дълги целувки,
	невинни
	по нежната буза на една привечер
	от някой септември, не зная къде.
	Дотам да престане да бъде
	преходен час във възлизането си
	към онова, което вече е сега: една душа на час
	избран — защо? —
	спасен сред всичките от циферблата
	на онзи рисуван часовник, фалшив, весела
	мярка на вечното.
P$
