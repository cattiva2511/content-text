P>
	Погледни празното място,
	по което има само ситен
	пясък, който, вихрен
	от бездушен вятър,
	на ранен елен прилича
	в търсенето на укритие,
	за да приюти на скришно
	секващия си живот.

	Погледни празното място:
	пясък и вятър заменят
	онова, което някога е имало.
	Нито сянка, ни дърво,
	само стинещи руини,
	предлагащи повтарящ се
	и безплоден пейзаж.

	Може да е някоя пустиня,
	или е сърцето може би.

@@	2003
P$
