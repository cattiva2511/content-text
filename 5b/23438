P>
	В самотния, студен и тъмен час
	на пладнето, внезапно ми се стори,
	че кеят ме отнесе
	до оня златен залез — кеят,
	тъй мъничък, уви, и тъй подобен на играчка.
	И аз, играчка тъмна и печална,
	мечтая, възрастно дете,
	— във новата игра, която преди час
	помислих за последната реалност на човек,
	който със смях си спомня многото играчки
	от детството и книжните си лодки, —
	играчка тъмна и печална, аз мечтая
	за някакви възвишени неща,
	които имат за играчки
	морето и земята, и звездите.
P$
