P>
	Памет: сандъче с инструменти
	наточени ножици скалпели
	изолирбанд гюдерия гаечен ключ
	всичко винаги на линия
	без никаква прашинка
	блестящо на слънце карти
	на Париж и на Рим умалени
	провинциални столици наръчници
	как да се любим да отваряме бутилка
	да се усмихваме на непознати
	нито спомен от детинство
	ни талисмани от щастливите дни
	гайки скрипци за да се надживява
	не лицето на приятеля
	целувки сбогувания
	видения които ни обичат
	и ни карат да плачем в безсънните нощи
	мирише на дезинфектиращ препарат паметта
	вече не съществува първа любов нито смърт
	трошачка на боклуци паметта
	нищо не остава от когото бях
	името ми е още един етикет
	памет: сандъче с инструменти
	твърда воля да бъда щастлив.
P$
