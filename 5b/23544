P>
	Аз — Нагел безпаричен съм,
	ти — Дагни босокрака,
	по кремъчния калдъръм
	очаквам те сред мрака.

	Жадувам твоите уста
	със цвят червеновинен
	и галещата топлота
	на твоя смях невинен.

	Опит от твоя поглед син
	и малко от виното,
	аз — неизвестен паладин,
	тревожа ви селото.

	Тревожа извора честит
	на винени талази,
	на плюшкиновци с жалък вид,
	наречени думбази…

	Аз — Нагел безпаричен съм,
	ти — Дагни босокрака;
	по кремъчния калдъръм
	очаквам те сред мрака.

	Но ако в тоз тревожен час
	от мен те друг разлъчва —
	ще скоча в дълбините аз
	на пълната ви бъчва.
P$
