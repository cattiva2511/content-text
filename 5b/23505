P>
#	1. Отдел поетични прозаичности

	Пан Ганюша Ичерански

	В гърдите ми бушува духът на Прометей,
	душата ми отдавна на тоз свят не живей.
	Доколкото е мило на Ленин в манастир,
	дотолкова е драго на мене под мундир.

	* * *

	Приятелю, я застани във фронт.
	Nous sommes enfants d’un autre monde!

	Здесь мир для нас давно угрюм,
	фекат не япълъм чуджум?

	* * *

	От Йоана Златоуста чух:
	„Тичай подир всяка фуста!“

@	Аспарух.
P$
P>
#	Граф Поне Понто Понтинцто

	Най-дълбок
	психолог
	на Балканите.

	Щом наканите
	се да кихнете, да кажем, тъй… от влага,
	наший психолог веднага
	кърпичката си предлага.
P$
P>
#	Бичев Кирил

	Това е
	независим между независимите Бичев Кирил.
	По ръста му се вижда, че той винаги е дирил
	високото в света.
	Лишен от всяка суета,
	във споровете има
	една непоколебима
	и точно установена позиция: —
	вечна опозиция.
P$
P>
#	Поет от първи ред

	_или:_
	Босокрака кака
	крета по сокака
	и цветенце мирише.
	Вдъхновен певец
	вади бял листец
	и стихове й пише.

	* * *

	Не бих желал да бъда аз
	ни от нищожните, ни от великите,
	защото и във двата случая тогаз
	на себе си не бих принадлежал;
	но бих желал, но бих желал,
	когато дойдат болшевиките
	и вред покажат си антиките,
	да ми се поднесе като на стар
	и вечно ревностен и смел другар
	един указ от Петроград още готов,
	със който да ме назначат за комисар
	за пет години на свободната любов.

@	Пешо Босяка
P$
P>
#	Рими за Георги Димов

	11 думи:
	Млад, всепризнат, инат,
	мазарат, меценат.
	Библиотекар, зарар,
	Ючбунар.
	Прочут, вермут, лобут.
P$
