	[* Заради, по причина на (ост.) (бел.прев., Р.П.).]
P>
D>
	На Мигел Ернандес
D$
	Затварят се очите ми и не успявам
	да се завържа за съня на часовете мъртви.
	Да се събудиш е по-зле, събудил си се тъкмо,
	когато за страха си заковаван.

	Някаква светлина в нощта ти казва сбогом
	и мигом загорчава ти целувката;
	където има двама, има болка, но си струва,
	животът тръгва там, където двама я надмогват.

	Трябва така отворени очите да удържам,
	че се събуждам непогребан, и е животът
	предразположен към студа, но неподготвен:
	има събуждания, с мъртъвци завършват.

	Тази Испания от светлина, смрад и бодили,
	която мре от собствената си неотстъпчивост,
	обърква честолюбието с горделивост
	и винаги боли със същата горчилка.

	И това струпване, и тази раздробеност,
	което в ъгъла на склада ни замита;
	животът никога не е взаимен, предпочитам
	да свърши времето и тишина да се възземе.

	И пресата с мумифицираното вчера,
	която всичко подчинява на властта си;
	известия от Борсата, като се сгромоляса,
	омразата разделяща и прекомерна.

	Стига ни да говорим, заплатили данък
	и опакото на сюжета пак се вижда,
	килимът почне ли да се разнищва
	и тялото със своя траур се захване,

	и знаеш, че оргазмът става аутизъм,
	в който обичан и обичащ са причастни
	и чувстваш ужаса му да участваш,
	накарал те дълбоко в себе си да слизаш.

	Всичко, което имам и което съм, отдавам,
	в себеотдаването си изгубвам вяра,
	че нищо свое не съм дал навярно,
	изгубеното време, завещанието давам.

	Ако зората ражда ни отново,
	нощта агонията пак ни потвърждава
	и в болничната миризма се потопявам,
	събуждам се, издирвам, страдам и се тровя

	с наследствената рана, в която затъвам
	и този вкус на кръв в любовта,
	и дългото размръзване от вцепенеността,
	чиято сянка света постепенно изпълва.

@@	17 август 1977
P$
