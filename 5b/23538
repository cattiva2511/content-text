P>
	Студено, дявол да го вземе!
	Студът те реже като ножици!
	Човек за да се посъвземе,
	са нужни барем две госпожици!

	Поспрете, сочнобуза Катя,
	да си побъбриме за зимата!
	В такъво време сал сърцата
	променят съвършено климата.

	Смехът на твоите устни али
	ще ме съгрее без съмнение;
	той двесте печки ще запали
	за мое лично отопление…

	Студено, дявол да го вземе!
	От студ обръщаш се на мумия!
	И при това проклето време
	иди, че не върши безумия!
P$
