P>
	В горичката на Тамарит
	оловни кучета се спущат
	да видят клоните й голи
	как кършат се от само себе си.

	А ябълката в Тамарит,
	не в плод, в ридания отпада.
	Славей въздишките гаси,
	един фазан в прах ги заравя.

	Но клоните й не тъжат,
	че като нас — не предусещат.
	Дъжда не мислят, сладко спят,
	тъй, сякаш пънове могъщи.

	И във вода до коленете
	две падинки очакват есен.
	Смрачаването, с крачка слонска,
	стебла и клони там размазва.

	В горичката на Тамарит
	деца с лица невнятни чакат
	да видят клоните им голи
	Как кършат се от само себе си.
P$
