P>
	Разминаваме се в дългия коридор.

	Някои привечери се преследват здрачът и той по прозорците.

	Очарова го да се укрива в калейдоскопа.

	А през съботите
	да кара да се върти в стария грамофон музиката
	на сферите.

	Със зрели зърна от нар фабрикува ручейчета
	върху голата си гръд,
	за да отпъди носталгията ми по водите на реката, която изгубих.

	Спи свит в крилата си като яйце
	и фосфоресцира
	синьото му биещо сърце сред невъзможната му сянка.

	Понякога се гушва на писалището ми и в часа на ангелуса
	откривам
	малки живи небесни дъги над масата ми.

	Ако съм тъжен, ноктите му се разсипват в скреж
	и, на момента,
	в чекмеджето с ръкописите ми, много бавно, пада сняг.

	И винаги,
	да се отразяваш с бели шибои във вътрешното огледало на гардероба,
	да бродираш сънищата ми, докато спя, или да скриваш
	бонбони със сладник в канадката ми, винаги
	будувай над мене, хранител,
	който ме спасяваш от отровената целувка, ангел,
	който ме закриляш
	от смъртоносната прегръдка
			или плътоядна богомолка
	на друг ангел,
	по-паднал.
P$
