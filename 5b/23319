P>
	Тънеше слънцето.
	Морето беше чудо от сливащи се отражения,
	акварел, който никой не би рисувал
	с бели свещи.

	В прохладната ласка на въздуха
	следобедът стана равномерна пулсация
	на друга длан в моята
	и погледи в ритъма
	на застигащите се светлини.

	И ме сграбчи в капана си
	тръпният цвят
	на азбестово море-небе.

	Бях пяната на вълните блъскащи се в брега,
	скала бях, пясък и сол,
	раздухвах с крилете си вятър, извисих се в дърво,
	в летеж омагьосана птица.

	Бях биене в пулса на други вени,
	въздуха на твоя собствен дъх…
							мир…
	Не се виня, че съм Бог
	в безкрая между два мига.
P$
