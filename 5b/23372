P>
D>
	На Мигел Анхел Морено
D$
	Както се получава мехурче от въздух в леда,
	или онази лека неувереност на свидетеля пред съдията,
	или изгубване на амулета, в който никой и не вярва,
	но като се изгуби, ни оставя траур без прозорци,
	така пристига самотата,
	така пристига времето, което в твоето сърце отваря пукнатина,
	съединена с размразяването,
	съвършено малка пукнатина,
	където битието се ограничава
	и започва да се измъква
	като наследство от вода,
	оставяйки те откъснат,
	защото се чувстваш неспособен да избереш,
	и ден след ден оставаш поразен
	и толкова свит,
	че сам забравяш, като някой сън, което си обичал,
	което те обвързва и ти дава корен,
	без никой да го забележи.
P$
