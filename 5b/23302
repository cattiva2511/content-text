P>
	Искам там, под арката Елвира*,
	[* Елвира — става дума за арката Елвира в гр. Гранада, област Гранада, провинция Андалусия, Испания (Бел.прев., А.Б.).]
	да те видя как минаваш,
	как се казваш да узная
	и тогава да заплача.

	Но, каква луна безцветна в девет
	бузата ти е обезкървила?
	Кой събира твойто зърно —
	сред снега проблясващ пламък?
	И какъв къс шип от кактус
	твоето стъкло сразява?

	Ходя там, под арката Елвира,
	да те зърна как минаваш,
	от очите ти да пия
	и тогава да заплача.

	Ах, как с глас ме ти наказваш,
	като викаш сред пазара!
	Ах, чаровен карамфил си
	посред купища пшеница!
	Как далеч си, щом съм с тебе!
	Как си близо, щом си тръгнеш!

	Ходя там, под арката Елвира,
	да те зърна как минаваш,
	по бедрата ти да страдам
	и тогава да заплача.
P$
