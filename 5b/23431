P>
	Как, тогава,
	да изляза оттук, да опитам одисеята
	да изляза от това време
	на опустошение.
				Бистрото зелено,
	носещо ни радостта и надеждата, не цветът на мъха или на бутилките,
	изпълнен с неувереност и хлипове, или вече патинираното
	зелено на времето; дори не това на ябълката или на прибоя,
	защото нямат ни очи, ни талия. Нито зеленините на пристанището,
		защото са обвити в тишина; нито онези,
	които се сбогуват с нас от гарите или от прозореца.
	Нито тези на казармите или епитрахилите,
	защото никога не връзват цвят. Изричам зеленото на детството,
	което никога сами не ни оставя и живее, и бленува,
	и ще умре с нас; или онова на дрехата,
	която вятърът повдига като ходим и ни гледа, и ни приема откъм
	детската си невинност; не това на другото,
	което ходи от зорите по халат
	и ни гледа подозрително; нито онова, което вечно е
	с подбелени очи; нито онова, което се прекръства,
	като е безверно.
			Аз говоря за зеленото, което е самси
	и което е одисея, за зеленото на моретата,
	защото е без посока, за поражданото в сънищата,
	защото не ни забравя.
			Говоря за зеленото,
	което ни гледа в очите
	и никога не изпитва страх.
			Сурбаран го рисуваше
	като чепки грозде и на цветущи маси. Аз сега го прибирам
	от играта на онези хлапета, стоящи там, сред сенките, близо до вкъщи.
			Докосвам онова зелено,
	което свива рамене,
	защото е невинно, и гърдите му ме гледат
	леки като жестове, трептят
	от обич
		под звездите.
P$
