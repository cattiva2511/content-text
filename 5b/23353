P>
	Вече не зная
	как да започна една молитва
	и съм тук,
	коленичила на земята,
	уплашена от мълнията
	и от всичко,
	което бавно умира от мене.
	Дъбовете са вече много високи
	и съумявам да докосна само
	клоните на върбите,
	които се отпускат.
	Но още остава
	следа от замайване,
	семенца слънце
	някъде в кръвта ми.
	Един влажен камък,
	дивият мъх,
	ръка, която ме привдига,
	за да си следвам пътя,
	макар да не е тази на ангела,
	който преди векове
	избяга от градината ми.
P$
