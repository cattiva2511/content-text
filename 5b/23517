P>
D>
	Посвещава се на всяка хубава госпожица от ул. „Пиротска“
D$
	Очите ти са барометър
	и ясно в тях чета:
	душевния си буен ветър,
	повял от чудната страна
	на любовта,
	негаснещата топлина
	на моята мечта,
	дъждец от бисерни сълзи,
	отронени за теб,
	и черний облак, що пълзи
	към моя Феб.
	И всичко в тез очички знойни
	е блясък и лъчи,
	но между тез неща безбройни
	един печален образ днес
	най-хубаво личи.
	И този лик един и същ
	е източник могъщ
	на толкоз топлите лъчи
	на твоите очи…
	И той зове се: _портмоне_.
	Ала когато той угасне,
	не ще се мине седмица поне,
	и пламъкът на тез очи прекрасни
	под нулата ще спадне,
	ще духнат ветрове прохладни
	и ще настъпи лют
	и безпощаден студ.
P$
