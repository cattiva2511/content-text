P>
	ВЪРХУ СИВОТО запустение
	поронват злато папратите,
	трънката
	запалва със своите плодове
	рубинени примамки,
	минзухарите
	дават път на желанието
	с плътски звезди
	и пламтят листата на офиката,
	но ти,
	ела със стъпка на вълк:
	това е само залезът на годината,
	която не иска да заглъхне
	или може би се обкичва
	за сетния банкет,
	онзи, в който смъртта ще засити
	последното си желание да знае.
P$
