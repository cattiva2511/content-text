P>
E>
	All you have to do is take your clothes off
	Frank O’Hara*
E$
	[* Всичкото, което трябва да направиш, е да си хвърлиш дрехите. Франк О’Хара — (англ.).]

	Когато ме видиш угрижен, потиснат, в лошо настроение,
	всичко, което трябва да направиш, е да захвърлиш дрехите,
	и тогава грее слънцето, и се открива тайната:
	че сме плът и дишаме, и се намираме
	близко един до друг.
	Голотата ти ме прави неуязвим.
	Гнилата логика, помътеното
	сърце, разязвените вечери се лекуват
	със съвършената симетрия на твоите ръце и крака.
	Разперени оформят вечен кръг, пътеки
	към усамотен плаж, ритуалът на Бог.
	Всичко, което не си ти, което не съм аз,
	престава да бъде важно: болката,
	безчувствието, отвращението, са дребнавости,
	които нищо общо нямат със живота.
	Когато ме видиш да агонизирам, захвърли дрехите.
	Дори да съм умрял, аз ще възкръсна.
P$
