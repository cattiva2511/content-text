P>
E>
	„Поради спадането на маркизетите, търговецът Алкалай се самозастреля.“
@	Пресата
E$
	Не знам как се решил така,
	но знам, че с револвер в ръка
	той дълго мислил за света,
	за неговата суета,
	за страшния хомот
	на днешния живот
	и плода на великата си мисъл
	при св. Петра тъй записал
	накратко: „Бум!“
	Един лев е един куршум.
	Не знам какъв съм филантроп,
	но знам, че в моя скъсан джоб
	царува вечен мраз,
	че в дългове съм аз
	до гушата зарит,
	но имайте пред вид
	вий — столичните кожодери,
	че все таки ще се намери
	за вас поне
	един лев в мойто портмоне.
	И в свойта бамбашка любов
	повярвайте, аз съм готов
	последния лев да дам
	о, кожодери, вам.
	Да, аз съм филантроп,
	и който вече гроб
	поръчал е да му се издълбае,
	то моля го да подчертае в своя ум
	от Шокинг лева за куршум.
P$
