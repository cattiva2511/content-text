P>
D>
	На Хуан Педро Киньонеро
D$
	Понякога се разделят
	крачките, които сме направили, и виждаш, че всичко
	губи младостта си:
					 целият живот
	се побира в една омраза.
	Опитваш се отново да съединиш
	сянката с тялото и почивката
	с умората от живеенето:
							не живееш,
	припомняш си го единствено.
	Няма възможен отговор на въпрос,
	възел ли в очите имах,
	който ми попречи да виждам?
									или сляпа
	тръпка, преходна
	тръпка от седеф, вътре
	в прекършения поглед,
	също както при корабокрушението
	започва да се отваря водата и виждаш, че всичко
	полека потъва в нея,
				и искаш само да не докосваш никога истината от дъното,
	за да продължаваш да падаш,
								като вик,
	който продължава да пламти самотен.
P$
