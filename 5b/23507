P>
D>
	На… тя си знае!
D$
#	1. Пардонте, матмазела!

	В тълпата пъстроцветна,
	когато тебе зърна
	натруфена, кокетна
	и взор след теб извърна,
	усмивка заиграва
	по устните ти али,
	ти смяташ си тогава,
	че в мен фитил подпали,
	пардонте, матмазела!
	Тук има малка грешка!
	Да, ти си снежнобела,
	дебела, важна, тежка,
	ти даже си красива
	и плюс това богата,
	но не това извива
	ми къмто теб главата.
	Дете, през таз година,
	тъй постна, тъй безмесна,
	край теб когато мина,
	у теб щом се заплесна,
	неволно сметка правя,
	тъй тлъста, тъй голяма,
	да си същинска крава,
	ти колко би тежала,
	ти колко килограма
	месо тогаз би дала.
P$
