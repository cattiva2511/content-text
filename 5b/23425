P>
	ЗВЕЗДА на залеза между дърветата,
	пътуване към тъй далечните дни на детството:
	хребетът на планините
	беше мантия от сънища,
	всеки ствол тялото на любимия,
	несменните води
	рисуваха екстаза
	и в червеникавата линия на здрача
	се кръстосваха клоните,
	запалвайки огън в сърцето.
	Звезда на залеза,
	към пейзажи най-далечни пътека,
	с очи те достигам
	и преди мракът да ме покори
	се връщам в съществото чак
	и стигам до дните на Ут-Напишти,
	и съзерцавам земите,
	къпани от Ефрат.
P$
