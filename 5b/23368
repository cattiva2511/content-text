P>
	Вечерта полека си отива. Върху пътя
	цветовете на акацията се пилеят
	с порива на вятъра. Сред клоните,
	смъртно, почти притреперващо,
	сетното слънце застива. Земята мирише,
	започва да мирише и не се побира
	вече в себе си и се надига:
	има пръст сега в земята и във въздуха.
	Има плет със слънце; стигаме до него;
	сянката е резюме на вечерта.
	Чувствах те как плачеш. Не знам за кого плачеш.
	Има и далечен дим —
	влак навярно се завръща — докато изричаш:
	_Аз съм собствената ти печал, и позволи да те обичам._
P$
