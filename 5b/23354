P>
	Тези думи без име,
	които всеки ден се мъча да събудя,
	са паметта за един миг,
	изгубващ се в мъглата.
	Като гадател търся водата,
	която да им даде живот,
	и намирам само мрак,
	вихрушка от гласове,
	вълнуващи се в съня
	в очакването някой
	да им разкрие съдбата.
	Чувам стара симфония,
	ромон, никнещ от поточе
	сред пустинята.
	Дъхът на ангелите
	рисува следите на устните им
	и няколко невъзможни стиха.
P$
