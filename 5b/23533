P>
	— Приятно ми е, каза, а мене ми се стори,
	че биволи се връщат и мукат си свободно,
	а щом като протегна ръката си по-модно —
	госпожице, прощавай, едва не ме събори.

	Тъй мило, грациозно и леко се поклони,
	вежливо кат се друсна, че дремящето куче
	помисли си навярно: какво ли тук се случи?
	И хукна ужасено, без никой да го гони.

	Но няма да забравя ръчичката ти мека,
	която като преса ми пръстите притисна,
	та трябваше с компреси до късно да ги кисна
	и хала да си спомням, кажи-речи, довеки.
P$
