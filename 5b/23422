P>
D>
	На Владимир Холан
D$
	ЩЕ СТИГНАТ разцъфтелите бадеми до прозореца ти,
	избягали от мисълта ми,
	и тръпката на маслината,
	която притреперва с хода на нощта.

	Но аз,
	все по-изгубена в думите ти,
	няма да имам сили да стигна до вратата ти,
	ще остана да бродя по улиците,
	поронвайки боязни по земята на Кампа,
	беседвайки смутена с въздуха,
	танцувайки почтително с реката танца на смъртта
	с изящни арабески
	и неясни реверанси.

	Дори не ще опитам чрез дъжда да ти говоря,
	нито да яхна вятъра
	и скрита в гривите му
	да ти върна уханието на розите,
	които ти, с един жест само, веднъж завинаги,
	без да си даваш сметка,
	си изнамерил за мене
	с цялата пламнала пролет.
P$
