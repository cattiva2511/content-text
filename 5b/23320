P>
	Внезапно усещам
	съвсем малка устата си,
	не трептят моите гласни струни
	и езикът ми е безполезен.

	Не ми се побират думите.

	Бих ги крещяла безкрайни.
	И не ми се побират —
	да не ги изплюя срещу света,
	да не ги разнищя във виене,
	да не ме разтоварят от сбраните огорчения.

	Болят ме очите
	от толкова смърт,
	престъпления
	и жестокост,
	окупиращи моя живот
	от екрана.

	Не намирам вече думи,
	сбиращи се в устата ми
	и може би вече нямам вяра.

	Човекът ми рухва.

	И се чувствам виновна, че виждам
	и боля в моя не-вик.
	Докато немите ми уста
	се цепят в потрес и срам.
P$
