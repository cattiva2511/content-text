P>
	Тез очи —
	жар-лъчи
	на екваторското слънце —
	съживиха,
	ободриха
	сред сърце надежда зрънце…

	И любов
	с изблик нов
	от младежки сили знойни,
	в миг потрепна
	и зашепна
	сладки думи неспокойни.

	Възхитен,
	потопен
	в любовта си ведросиня,
	тръгнах странен,
	непоканен,
	при добрата монахиня.

	Но тогаз
	звучен глас
	от чардака се обади:
	„Аз живея,
	за да грея
	само каменни огради.“

	— Ами кой
	с ласки-зной
	дяда поп съгрява тука?
	— Имаш право,
	но туй става
	само в непосилна скука.
P$
