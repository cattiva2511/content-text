P>
D>
	На Херман Янке
D$
	Зимна вечер се привеждаше
	над измамните руини
	в онзи кът от парка на колежа
	с навеса на Изобразителните изкуства.

	Синът на висшия
	фалангистки чиновник Мендасона
	сложи коняка и оръжието.

	Епохата агонизираше, със своя
	достатъчно завършен стил:
	излизане пред обществото на девойките в Морския клуб
	hockey*, регати, tennis,
	[* Hockey, tennis, cricket, green — хокей, тенис, крикет, тревна площ (англ.).]
	празненства при свършване учебната година с настоятелки,
	лагерувания на Опус Деи,
	шофьори с морскосини униформи,
	престижна ономастика (Кристина,
	Вероника, Наталия,
	Гонсага, Алваро, Диего),
	епископски титли
	и срещи по cricket върху green.

	След като отекна изстрелът,
	всички се затичахме в безреда,
	разпилени сръндаци
	по килим на ловна тема.

	Не бе случайността така жестока с Ибарече.
	Беше най-слабият сред нас. Не би
	оттласнал
	лошите времена, които надвисваха.
P$
