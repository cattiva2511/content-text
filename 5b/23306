P>
	Вятърът люшва маслиновия листак
	и невнятна сребриста субстанция
	литва волно. Бързи мазки.
	Трудно е да се предвиди ефекта
	върху белите дрехи, които висят
	от въжената талия
	на околните сгради.
	Още по-бяло сред зеленината
	прането попива сребърния гланц
	на древните стволове и обгръща
	в тайнство телата
	на слугините, които изпъкват
	през мокрите тъкани все по-релефно.
P$
