P>
D>
	На дъщеря ми
D$
	Пиша ти, жена,
	сияеща от свежест,
	топла и нежна жена,
	ласкава и красива.
	Вървиш щастлива
	и тъй цялостна,
	че е гордост
	да те съзнавам част от мене.
	Докосна следата ти
	черното крило на живота
	и се научи
	да бъдеш повече себе си.
	Благодаря за разточителството на смеха ти
	като ореол от светлина.
	Защото твоят смях е искрен
	и тъй чист
	като самата тебе.
	Предлагаш се като дар
	и не умея да отвърна.
	Дано задържиш
	радостта на устните си,
	искрения блясък в очите
	и щастието си на приказна принцеса
	от векове за векове.
	Амин.
P$
