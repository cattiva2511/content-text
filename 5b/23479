P>
	Денят, както всякога — столичен ден.
	Елит разноцветен в шпалир нареден;
	в средата препуска изплашен стар пес
	кат конник понесъл най-радостна вест;
	стражари надути, войник до войник,
	цилиндри, бомбета и фракове шик,
	каляски, лакеи, перуки, пера,
	прочувствени речи и громко „ура“.

	— Къде го бе? Ей го!… — Настъпи ме, ма!
	— Да беше седяла тогава дома!
	— Това е пък Кирил… Малинов пък туй!
	— Внимавай, по хорски обуща не плюй!
	— Колега, днес как ли е старият кмет,
	кат гледа от новия си кабинет?
	— Ех, ако не беше чак толкова крал,
	би ял макарони с баварския крал…

	Каляската царска в двореца е чак,
	а стари гальоти провлачат се пак:
	редактори важни по 7 в файтон.
	А най-отподире показва се он —
	он, наш Българанчо, помъкнал крачка,
	и шепне ухилен с калемче в ръка:
	„По стройни редици от школна младеж
	светец да си даже, пак с грях ще се взреш!“
P$
