N	(Улица „Позитано“. Топла майска нощ. Луната наднича зад малък бял облак. Моше, с китара в ръце, се притайва под сянката, която хвърля къщата. Ребека е извадила русокъдрата си главичка от прозореца и мечтае. Облачето закрива месеца.)

P>
	__Моше__ _(излиза, подпира се на електрическия стълб и пее)_:
	Моя мила гълъбиса,
	стройна като кипариса,
	ти си нежна, скъпа, фина —
	екстра калите коприна…
	Със китара под фенеро
	ша ти свирим серенада.
	Изгоре ми го джигеро —
	зарад теб сирсето страда.

	__Ребека:__
	И аз любим тебе, Моше,
	но баща ми млогу лош е…
	що да чина, що да правя —
	он на тебе ме не дава…

	__Моше:__
	Я виде се ша фалирам,
	стари дреи ша събирам,
	бари тебе да си можем
	на сирсето я да сложим…
	Три левета маркизета;
	макарите грош едната —
	ша се давим във клозета,
	ша се стрелим във главата.

	__Арон__ _(бащата на Ребека, подава си брадата от прозореца и пее с ужасно фалшив бас)_:
	Кой чапкънин дрънка вънка
	и булисата ми плаши?
	Викай, Саро, на джандаро,
	че нападат ни апаши…

	__Ребека:__
	Бегай, Моше! Бегай оттук,
	грозно ша падне лобут…
	Бегай, Моше! Бегай оттук,
	да те не ложат със лук.

	__Моше__ _(остава китарата и бяга)_:
	Ех, мале майчице, ужасно крах!
	Гащите май пострадаха от страх…
	Всичко провали се в един момент!
	Вред фалимент! Вред фалимент!…
P$
N	След два часа пристига стражара и вижда, че „всичко е спокойно“, прибира китарата и си отива.
N	Завеса
