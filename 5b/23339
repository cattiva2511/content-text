P>
	Станах в обичайния си час.
	Видях пристигането на пощальона,
	на любезния хлебар,
	лицето оживено на млекаря.
	Бях станал и ме чакаше
	чистата хартия, за да пиша,
	книгата, за да чета,
	с пепелта по редовете.
	Мама бе приготвила закуската,
	същата като от скромна сряда.
	Бях си сложил
	любимите материи на дрехите,
	на разпраните ми обувки,
	и започвах да живея деня
	с илюзията на парченце дърво
	във вдлъбнатия джоб
	от усилието на хартиите.
	И изглеждаше да не се случва нищо,
	нищо, тъй като във водовъртния център
	на ускорените ми чувства
	даже не се разливаше чаша вода
	с хода на времето в старинния часовник.
P$
