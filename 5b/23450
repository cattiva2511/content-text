P>
D>
	На Хавиер Монедеро
D$
	Река на времето,
	пресичаща душата,
	течаща изначално,
	пукне ли зората.

	Печални брегове,
	които замята
	с линеещ и бавен
	език водата.

	Тръсталак на съня
	покрай течението
	кротко. Русло
	на камъчета бели.

	Върху вълните
	сянка на чапла.
	Преуморени
	ръце на вятъра.

	Ах, върнете ми
	полята на Алава,
	гладката равнина
	с цвят на сабля,

	ручеят Фуенте
	де Очо Каньос,
	бликащ питието
	на носталгията.

	Дайте ми над площада
	слънцето бледо:
	онова съвършено
	слънце на детството

	(смълчана светлина,
	която пророкуваше
	раждането
	на словото).

	Да, върнете ми
	гласа на зората.
P$
