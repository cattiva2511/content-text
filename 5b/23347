P>
	Новият дом
	пази тръпки от носталгия
	и петна от сянка, и пукнатини от тишина,
	откъдето се процежда снопче прах
	от други, почти крепостни зъбчати стени,
	останки от места набързо обитавани,
	които се измъчваха подобно сънища,
	болни от време. Следи по сгради
	с мирис на отсъствие, помещения,
	несъответни по възраст
	и по големина, в които раснах мрачна,
	скърбяща за лъчезарни прозорци,
	проходи от музика, от светло детство,
	от всекидневно зазоряване сред котви
	бляскави.
	В новия дом
	стъпките ми се запъват да прекрачат
	сред накланящите се стени от книги
	и картини, носещи предишни обитавания
	и влага в моята стая.
	Завесите изличават,
	безучастни от спомени,
	погледа. И лампи от нощни стихове
	люшкат като добродетелни вдовици
	изчервяването си. Започва да живее къщата
	и всичко си остава същото,
	и е като да се движех из столетен
	дворец.
P$
