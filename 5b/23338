	Върху изоставения под лежат минутната и часова стрелки от часовника на кулата
	покрай парчетата от статуята на девицата,
	доскоро бдяща в ниша на стената на опожарения театър.
	Ръждясала стрела съвсем наблизо се стреми да привлече вниманието
	към обява, на която може да се прочете, с чертани грубо, тлъсто и свирепо букви:
	„Пътниче, мини без да се спираш, бързо и угрижено,
	преди смраченото излъчване на гробище на това място
	като мъгла да те обвие и прониже костите ти.“
	Колони с вид на стройни фигури
	сменяват капителите си помежду си и остават в положението
	на някой, който гордо е приел чиния супа,
	докато покрай него се рушат непредпазливи кули.
