P>
E>
	The year’s garbage
	R. L.*
E$
	[* Сметта на годините. Р. Л. — (англ.).]

	Позлатената смет на годините
	ме привикваше полека да живея посред сънища;
	никоя усмивка не изстива в паметта ми;
	очите, гледали ме някога,
	подтикващи или без да ме виждат, може би,
	продължават да се взират в мен завинаги;
	една разсеяна любезна дума
	за цяла зима пали огън;
	коя да е помътена любов,
	която едва се домогва да стане любов,
	се преобразява в огромно дърво, чиито клони
	ме опазват от палещо слънце.
	Камък по камък дом съградих
	без врати и прозорци,
	градина
	с размера на света,
	килия,
	където се затварям с всичките любими ми неща.

	Някои вечери излизам,
	с добре защитено сърце,
	в търсене на плячката: един повод,
	минимален юношески повод,
	за да продължа да мечтая.
			И тази сутрин
	като се събудих
	смаян удостоверявам,
	че още се усмихваш в моите прегръдки.
	Ти не си сън; аз съм загубен.
P$
