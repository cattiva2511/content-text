P>
	Не съм Анхел Гонсалес
	и не обичам уиски.
	В друга земя се родих,
	не тъй зелена и по-горчива.
	Чиста разлика — жена съм,
	не ангел,
	макар че и аз си гриза
	ноктите или крилете.
	Не съм преживяла войни,
	не съм работила далеч от страната си.
	Малко са сходствата между двама ни,
	само удоволствието от цигарата
	и тази зависимост, наричана писане.
	Но съм Анхел,
	Анхел в стиха му.
	Съм, който пише,
	който пулсира живот в писмената,
	сред конвулсиите на стомаха и душата.

	Ако видите Анхел Гонсалес,
	предайте му, че думите му още пущат филизи.
P$
