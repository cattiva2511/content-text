P>
	Ние сме хора, Господи, и което е изживяно
	за семе повече за нас не струва;
	между едно море и друго бряг не съществува;
	гласът ми, който те възпява, е подмяна.

	Вината е вина и хвърля сянка над доброто;
	и само белият и хладен сняг остава
	и някой ден след ходене и ходене в забрава
	ще стигнем Яслата, без да го знаем още.

	Снегът изтрива пътищата: ще ни води
	към Тебе, който не заспиваш никога;
	ще свети в пътя на краката непривикнали
	и ще ни служи вместо звезда пътеводна.

	Ще стигнем през нощта, и хладината
	на собствената своя кръв ще Ти предложим.
	Това е нашият подарък: друго и не можем
	да ти дадем освен тъгата, тъгата, тъгата.
P$
