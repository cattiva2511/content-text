P>
	Не казваше ни дума,
	Приближаваше само въпросително тяло,
	Защото не знаеше, че желанието е питане,
	Чийто отговор не съществува,
	Лист, чийто клон не съществува,
	Свят, чието небе не съществува.

	Тъгата си проправя път през костите,
	Завръща се по вените,
	Докато се отвори в кожата,
	Фонтани от сън,
	Въплътени във въпрос, отправен в облаците.

	Едно докосване мимоходом,
	Бърз поглед сред сенките,
	Са достатъчни да се сцепи на две тялото,
	Жадно да приеме в себе си
	Друго тяло, което да сънува;

	Половина с половина, сън със сън, плът с плът,
	Сродни по фигура, сродни в любов, сродни в желание.

	Макар да е само една надежда,
	Защото желанието е въпрос, чийто отговор не знае никой.
P$
