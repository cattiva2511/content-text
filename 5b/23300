P>
	За мен дъхът на твойто лоно,
	дъх на магнолия сумрачна.
	За никой друг такава жертва —
	като колибри любовта ти
	между зъбите затрептяло.

	Хиляди кончета персийски
	върху челото твое лунно бълнуваха
	четири нощи, докато талията твоя,
	топяща снегове, обяздвах.

	Сред кости и жасмин
	растеше отмалата на твоя поглед.
	Да ти даря, в гръдта си дирех
	онези мраморни скрижали, които казват: вечно,
	вечно; да бъде вечната градина
	на моите предсмъртни мъки телцето твое,
	мимолетно, кръвта ти — в мойте устни топла
	и с твойте устни помрачени, смъртта ми
	нека да ме вземе.
P$
