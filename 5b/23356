P>
	__Сега__, когато сме заедно,
	сега, когато се върна невинността,
	и вътрешната уредба на тези стени,
	сега, когато всичко е в ръката,
	искам да ви кажа нещо, искам да ви кажа нещо:
												Болката е дълго пътуване,
	дълго пътуване е, което ни приближава винаги,
	което ни води към страната, където всички хора са еднакви,
	също като словото на Бог, случването му няма рождение, а разбулване,
	също като словото на Бог, ни прави от дървесина, за да изгорим,
	също като словото на Бог, реже краката на богатия, за да ни изравни в своето присъствие;
	и аз искам да ви кажа, че болката е дарба,
	защото никой не се връща от болката и продължава да е същият човек.
	Всичко стига до живота по броените му крачки,
	пролетта и лятото, неведението и дъждът,
	защото няма нищо даром,
	няма радост, колкото и малка да е,
	която да не трябва да се постига,
	както упоритата мравка носи товара си нагоре по стъблото;
	няма радост, колкото и важна да ни се струва,
	която да не свърши, превръщайки се в пепел или в язва,
	но болката е като дар,
	никой не може да я избегне,
	надеждата, любовта, парите,
	всичките земни блага
	винаги се сдържат от нея и са като птици, които летят над морето,
	и са като птици,
	колкото повече летят, никога не се откъсват от своята цел.

	__Сега__, когато сме заедно и чувствам как слюнката ми забива карфици в устата,
	сега, когато сме заедно,
	искам да ви кажа нещо,
	искам да ви кажа, че болката е дълго пътуване,
	дълго пътуване, което ни приближава винаги, вървиш накъдето вървиш,
	дълго пътуване е, с гари за връщане,
	гари, които няма да посетиш никога повече,
	където срещаме хора, импровизирани и случайни, които не са страдали все още.
	Хората, които не познават болката, са като църкви без благослов
	и аз бих искал да ти припомня, татко мой, че преди години бях в Италия,
	бих искал да ти кажа, че Помпей е точен, непроменим, калциниран град,
	един град, който е в руини, също както една жена е гола;
	когато го посетих, оставаше живо в него само
	най-ефимерното и преходното:коловозите, оставени от двуколките по плочите на настилката,
	така се случва в живота;
	и сега трябва да ти кажа,
	че Помпей е изгорен от Везувий, както има хора, изгорени от насладата,
	но болката е гравитационният закон на душата,
	стига до нас, озарявайки ни, сричайки костите ни,
	и ни дава неудоволствието, че е силата, с която човек поражда себе си,
	и оставя в нашата плът увереността да живеем,
	както са останали коловозите върху улиците на Помпей.
P$
