P>
	Образът, който водата отразява,
	принадлежи на някое далечно огледало
	от друг живот.
	Не е облак, нито сянка,
	с отворена към есента уста,
	към ласката, която въздухът от ястребите е изтръгнал.
	Едничка дума може да озари нощта
	или да падне връз страха на някое дете,
	подобно камък в дъното на блатото,
	което под луната си мечтае да е птица.
	Друга жена сияе в спомена,
	има моите очи и моите уста,
	но лицето от пръст и лицето от вода
	не са едно и също
	и някой вдига зидове,
	отделя слънцето от това голо тяло
	над камшика, който тупка в часовете.
	Никой не дочува вика на диво животно,
	изгубено в горестта на гората,
	когато пътят се превръща в граница
	и денят се състарява като дълга и притихнала
	зима.
	Няма по-чупливо огледало от водата:
	невъзможно е това лице да се наложи на моето.
P$
