P>
D>
	На Клаудио Гийен
D$
	Сред клоните на лавъра
	видях два тъмни гълъба.
	Единият бе слънцето,
	а другият — луната.
	„Съседи мои, казах аз,
	где гробът ми остава?“
	„В моята диря“ — слънцето рече.
	„На глътката ми“ — луната продума.
	И аз, който вървях, вървях
	до кръст вкопан в земята,
	видях орлици две от сняг
	и девойка гола.
	Едната беше другата
	и никоя девойката.
	„Орлици мои, казах аз,
	где гробът ми остава“
	„В моята диря“ — слънцето рече.
	„На глътката ми“ — луната продума.
	Сред клоните на лавъра
	видях два голи гълъба.
	Единият бе другият
	и двата бяха никой.
P$
