P>
	Свежи лилии във вода. Майка ми
	чете книгата на сър Артър за тайнство
	на викториански магьоснички. Светлината
	се оцветява с цвета на тези цветя, стаята —
	докато прихваща коминът плахото идване на нощта —
	диша като издутата гръд на червеношийка, и днес
	когато, отминало време, пиша това,
	още мога да сещам
	как се разнасят в собствената си белота
	привиденията, и крепкото спокойствие на онази ръка,
	невидима и красива,
	която отделяше от нас, като волани от газ
	или парцали мъгла, цялото безпокойство, всичката болка,
	онова застинало биене на криле, което е смъртта.

	Хармония —
			това е секретът —
	срещу бялата крилата дама.
	Само
	хармония срещу смъртта.
P$
