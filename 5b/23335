P>
	Утринта е сипнала мъглата си в това селце
	и пристигаме яхнали кравите.
	Бог е съвсем мъничък и приплаква.
	Още има стъкла от изпразнените бутилки снощи.
	Коледна песен с благодатта си услажда млякото.
	Захващаме да целуваме всичките малчугани
	и да раздаваме подаръци на пияниците.
	Продължава Младенецът да приплаква в яслата.
	При църковните двери вятърът ни разчорля,
	и преди да влезем вътре хвърляме
	пурите, за да целунем кравите.
	В най-хладните кътчета раснат най-неочакваните цветя.
	Агнето блее и петелът пуска никеловото си кукуригу.
	Монахинята е забравила да сложи масло в лампата,
	но лампата се присмива и продължава да гори.
	Изглежда лъжа да е съществувала войната.
	Наистина, войната не е съществувала никога.
P$
