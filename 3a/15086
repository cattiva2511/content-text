P>
	Сняг затрупа планината.
	Вятър зъл фучи.
	Само Зайко във гората
	зъзне и мълчи.

	Зъзне Зайко и сънува
	старата гора.
	И гората му се струва
	есенна софра.

	А по нея наредени,
	колкото си щеш,
	зелки, моркови червени —
	само да ядеш!

	Свирна вятърът и бора
	разлюля снега.
	Две шишарки от умора
	паднаха в снега.

	Трепна Зайко и примигна.
	Даже не разбра
	кой тъй неусетно вдигна
	пълната софра…

	Вятър в клоните звънеше:
	— Зън, зън, зън, зън, зън…
	Зайко, разбери, че беше
	всичко само сън.
P$
