P>
	От замръзналите клони
	някой сняг и скреж порони.

	Катеричка опашата
	обикаля из гората
	и когото срещне пита:
	— Тая зима снеговита,
	вярно, много е красива,
	но защо не си отива?

	Ето я — подскача, тича,
	във хралупите наднича.
	Търси доктора къде е,
	че като се разболее,
	да й дава аспирини
	и различни витамини.

	— Катеричке, чуй съвет:
	сняг не яж, не лапай лед!
	Туй запомниш ли, тогава
	цяла зима ще си здрава!
P$
