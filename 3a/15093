P>
	Днес черковната камбана
	ни събуди отзарана
	и припомни във зори
	тя на хората добри
	за онази проста, стара
	и разкривена кошара
	с плетения покрив гнил,
	дето Бог се е родил.

	Тя ни спомни за звездата,
	що огряла тишината
	и от чудни светлини
	му оплела пелени.
	Затова и толкоз мило
	свети малкото кандило,
	а от яслата със глас
	сякаш Той ни вика нас —
	да погали със десница
	всички български дечица.
P$
