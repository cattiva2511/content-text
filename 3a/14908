P>
	Мой велик, мой древен прародител,
	сън хилядолетен пазиш ти —
	светлина и здрач, и отмъстител,
	небосклон с изчезващи черти.

	На мига начален огледало,
	отразило първите лъчи,
	знанието за света събрало —
	как пред теб сърцето да мълчи!

	О, единство волно и далечно,
	а животът тук е пустота —
	към безкрайността ти дишаш вечно
	с хиляди жадуващи уста!

	Тих и бурен, правда и измама,
	ти си и животът, и смъртта —
	позволи ми да съм капка само,
	твоя капчица от вечността!
P$
