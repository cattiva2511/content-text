>	1. Само с нея
P>
	Аз бях в Русия. Кряскаха врани.
	Усещах повей на пролетта.
	Колко ли мъка в теб е събрана?
	Нас ни венчаха. Чак до смъртта.

	Всякъде бях аз. И пак в Русия.
	И пак тъгувам — нямо гнездо.
	Полета бели, родни стихии,
	при вас се върнах. Защо? Защо?

	Кой иска жертви? Жертва съм сладка.
	Кръв ли е нужна? Ето кръвта.
	Но дай ми радост, целувка кратка
	с нея, с Русия — със любовта.
P$

>	2. Сбогуване
P>
	Мен ме приеха. И ме венчаха.
	Сърца горяха между цветя.
	Защо ме мъчи тъга и плахост?
	Аз под венчило бях със скръбта.

	Често повтарях, че слънце златно,
	че бог пресветъл живее в нас.
	Влюбено пеех. Живях в палати.
	На обич с обич отвръщах аз.

	Днес светят тъжно моите свещи.
	Път неизвестен пред мен блести.
	Трябва! Кога ли пак ще се срещнем?
	Аз сам не зная. Сбогом. Прости.
P$
