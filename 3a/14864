P>
	На вашата скъпа покойница
	от приятеля — 2 ноември 1877)

	— Щом слезе зимата над голата дъбрава,
	ти страдаш безутешно в самотния си плен,
	че паметникът, гордост за всеки примирен,
	уви, в изсъхнали букети се смалява.

	Макар че полунощ звъни и отзвънява,
	сънят не те докосва и мислиш все за мен,
	додето мойта Сянка не зърнеш някой ден
	в старинното кресло край вечната жарава.

	Щом Гостенката чакаш да дойде в късен час,
	недей с цветя затиска гранита, който аз
	повдигам със скръбта на смъртница велика.

	Ще седна и ще гледам как огънят гори
	и да те съживя, в устата ти ще блика
	дъхът на мойто име, шептяно до зори.
P$
