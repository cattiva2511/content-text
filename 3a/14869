P>
	От Пафос в мойте книги пак погледът страни
	и се развличам сам: със свойта дарба странна
	руини виждам аз в благословена пяна
	сред хиацинти — нейде в победоносни дни.

	Покой измамен, студ, но аз не ще захвана
	заупокойна песен за тия равнини,
	че със земята сърпът сребрист ще изравни
	измамния пейзаж с честта му поругана.

	Едва ли ще засити глада ми днес плодът
	на бедната наука: безкраен е гладът
	за плът човешка, плът — като уханна клонка!

	Змия от фриз настъпил, където нашта страст
	разпалва се — за друга безумно мисля аз,
	но с обгоряла гръд на древна амазонка.
P$
