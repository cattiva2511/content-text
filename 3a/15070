P>
	И голям съм, и дебел,
	ала никак не съм смел!
	Страх ме е от крокодила
	и от грозната камила.

	Ако срещна гривест лъв,
	знам, че ще избягам пръв.
	Те във Африка живеят,
	затова не ходя в нея!

	Но дали пък тука няма
	страхотия по-голяма?

	Пазят ме децата — денем
	гледат да са покрай мене.
	Но стъмни ли се, веднага
	вкъщи бързо всеки бяга.

	Снощи Куче-Звяр видях
	и ще се стопя от страх,
	че в квартала, пълен с хора,
	сам-самичък спя на двора!
P$
