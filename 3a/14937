P>
	Моята страна е винаги във бяло,
	път пред мен се носи, пълен със тревога.
	Светлината — странна като в катедрала.
	Сам съм. Няма никой. И говоря с бога.

	Утре пак животът ще кладе огньове,
	но не ще достигне топлина до мен.
	Няма да се върне слънцето отново,
	а в душата клета — нито нощ, ни ден.

	И макар че влача тежкото си бреме
	и се точи пътят, пълен със тревога —
	сам съм сред простора с умълчано време,
	сам съм, няма никой и говоря с бога.
P$
