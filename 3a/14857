P>
	Косата с полета на пламък се въззема
	и залезът с копнежа да я превърне в жар
	отрупва (казал бих угасва диадема)
	челото венценосно със своя огън стар

	но без въздишки както при този облак жив
	при пламъка в гръдта ни нажежен до бяло
	самотен винаги бушуващ отначало
	в окото скъпоценно засмян или правдив

	и голота безстрашна повлякла зла мълва
	след тази без звезда без пламъци в ръката
	със слава само за да принизи жената
	мълниеносно подвиг извършва пак с глава

	съмнението си разкъсала и свлякла
	като сияеща и благосклонна факла.
P$
