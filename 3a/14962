P>
D>
	На Жюдит Готие
D$
	Смъртта и красотата две бездни са — дори
	по-мрачни от нощта, от свода по-сияйни,
	две страшно плодовити, чудовищни сестри
	с една и съща страст, с едни и същи тайни.

	О, черни, руси къдри, о, страст — пожар в зори,
	изпепели ме ти; о, погледи омайни,
	о, перли в морските вълни — слънца нетрайни,
	о, светозарни птици вдън мрачните гори.

	Съдбите ни все пак приличат си, о, мила,
	макар че са различни лицата ни на вид;
	и — бездна — твоят взор влече с неземна сила,

	а звездна бездна и в гръдта ми се разкрива,
	и колко до небето сме близо, о, Жюдит:
	че аз съм стар, а ти — божествено красива.
P$
