P>
	Май свършва, небосклонът все повече тъмнее.
	На тридесет ще бъда след още пет лета.
	И славеят ще млъкне, хлад остър ще повее,
	навеки ще угасне за мене пролетта.

	Ще дойдат дни на странстване и дни на изпитания,
	изпълнени с неверие, с неволи и борба,
	в които ще ме мъчат най-тежките страдания
	и сам ще опозная всесилната съдба.

	Какво ли предвещава животът, колко драми,
	или любов и щастие, докато бъда жив?
	Но знам: ще ме излъже, знам: той ще ме измами
	и ще ме поведе по пътя най-трънлив.

	Ще падам може би по този път от рани,
	приятели ще губя — те скъпи са ми днес.
	А може би — това е най-страшно — да престана
	да вярвам в свойта правда, да вярвам в свойта чест.

	Но нека! Аз ще тръгна напред без колебание —
	в студа, в нощта и в зноя, повярвал в чудеса,
	аз искам да изплача поне едно страдание,
	аз искам да изтрия поне една сълза!
P$
