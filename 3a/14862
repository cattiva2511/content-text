>	I*
	[* Rien au réveil que vous n’ayez…, 1897]
P>
	Нищо призори не би било
	някаква гримаса да съзрете
	от смеха сред ложе се пазете
	смях разтърсил вашето крило

	безразлично в мекото легло
	спете си далеч от страховете
	нищо призори не би било
	някаква гримаса да съзрете

	ако сепнат сън но не от зло
	а от красотата той превзет е
	върху бузата не сложи цвете
	в поглед диамантно светъл о
	нищо призори не би било.
P$
>	II*
	[* Si tu veux nous nous aimerons…, 1897]
P>
	Щом си пожелала любовта
	да гори но да мълчи устата
	тази роза пак ще властва тя
	в тежкия застой на тишината

	би ли заменила песента
	блясъка в усмивката позната
	щом си пожелала любовта
	да гори но да мълчи устата

	ням е ням в кръга от самота
	Силфът в царски пурпур и позлата
	чак до връхчетата на крилата
	го разкъсва огнена страстта
	щом си пожелала любовта.
P$
