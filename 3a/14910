P>
	Когато си помисля колко много са вселените
	и че всемирът векове наред е бил такъв,
	небето сякаш е затвор с нещастни пленници,
	а залезната светлина — от жертви кръв.

	Отново всички спойки ще се разрушат, нелепо
	се късат връзките, за да настъпи пак
	игра на ненаситни атоми — чудовищно-свирепи,
	невидими циклони и стихиен мрак.

	И после пак ще завъртят водовъртежите спирални
	планети нови, и в космическата тишина
	със странна музика, безмълвна и печална,
	в неземни пропасти ще плисне светлина.

	И както векове наред — за да е здраво всяко здание,
	в основата му е зазиждан млад живот —
	сияещите звездности са пълни със страдание,
	от тежки плочи е небесният ни свод.
P$
