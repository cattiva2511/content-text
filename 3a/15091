P>
	В спревара снежинки крилати
	се гонят, лудуват, летят.
	Във ранната утрин камбани
	тържествено бият, звънят:
	— Бим, бам, бум…

	От звездния купол небесен
	приглася им ангелски хор —
	и сладко неземната песен
	отеква в широкий простор:
	— Бим, бам, бум…

	И вред по земята се носи
	таз сладка и радостна вест:
	във скромните ясли овчарски
	роди се Син Божи нощес:
	— Бим, бам, бум…

	Във хижи и царски палати
	ликувайте, пейте безспир —
	с любов всеотдайна в сърцата,
	в душите със радост и мир:
	— Бим, бам, бум…
P$
