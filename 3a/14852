P>
	Плътта тъжи, уви! Изчел съм всички книги.
	Навън! На път! Навън! Какво ли пиянє ги
	ятата между пяна незнайна и простор!
	Ни старата градина, стаена в моя взор,
	би спряла моето сърце, калено в щорма,
	о, нощ, ни лампата самотна, с тъжна форма
	над листа чист, примамващ с изконна белота,
	нито жената млада с кърмаче на гръдта.
	Аз тръгвам! Корабът трепти, за път се готви —
	сред приказни земи ще хвърли свойте котви.

	Жестоките надежди надвила е Скръбта
	и за върховно сбогом ни маха с кърпа тя!
	Навярно мачтите, които бури канят,
	ще клюмнат и ще ги изтръгне ураганът,
	без мачти, сам, без мачти, без пищни брегове…
	Но чуй, сърце, как песен моряшка ни зове!
P$
