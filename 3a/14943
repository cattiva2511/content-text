P>
	От какво ми е душно? От какво ми е скучно?
		Аз изстинах към всяка мечта.
	Монотонен животът, дните — равни, беззвучни,
		а пред мене лежи пропастта.

	Само миг, само крачка, и навек ще изчезна.
		Сам — без хора, без огън, без мрак.
	И защо ли се бавя пред последната бездна?
		И не бързам към другия бряг?

	Аз не съм оня весел полубог или гений
		на възвишена горда мечта.
	Аз съм мрачен заложник, аз съм скръбният пленник,
		а пред мене лежи пропастта.

	Само миг, само крачка за душата остават
		и ще легне дълбока тъма.
	Уморен от въпроси, аз сега съжалявам,
		че живях върху тази земя.
P$
