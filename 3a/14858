P>
	Върху витража, потъмнял
	с виолата — отдавна в хора
	със своя гладък стар сантал
	до флейта гряла, до мандора —

	Светица бледа в скромен плащ
	пред нас разглежда книга стара,
	разлистена от химн струящ,
	отдавна литнал от олтара;

	и в тоя свят витраж дланта
	докосва арфа, сътворена
	от ангела на вечерта:
	за пръста, който — просветлена,

	без книгата от древността
	и без сантала — по перата
	като по струни движи тя,
	арфистката на тишината.
P$
