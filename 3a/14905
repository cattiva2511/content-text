P>
	Неразлюбен мой дявол, неразлюбен мой бог,
	стон за първия крия, зов — за господа строг,
	вик за първия пазя, а за бога — мечта,
	но велики сте вие — като теб, Красота.

	Над земята блуждая като облака бял,
	ту препуснал на север, ту на юг полетял,
	ту от изток на запад зашуми моят път,
	и чернеят ахати, и рубини искрят.

	И е хубав животът — милвам жито и ръж,
	зеленее земята от прохладния дъжд,
	с гръмотевици гневни и със зли ветрове
	сън след сън разрушавам и горя домове.

	В домовете е душно и е кратък сънят,
	а свободно-въздушни са просторът, денят,
	след терзания тежки аз летя на възбог,
	о, мой дяволе тайнствен, о, единствен мой бог
P$
