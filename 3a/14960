P>
	Цял ден череши бяхме яли
	и с вик нахълта у дома:
	— Тук няма и бонбон. Коя ли
	в Сен-Клу ще вехне, все сама!

	И жаждата. Но сочен плод
	намери се — малини вкусни…
	— Не ще отмия цял живот
	ни пръстите, ни свойте устни.

	Цял ден тъй слушах помежду ни
	кавги и глъч — но й простих.
	Лъчи и рози! Юни! Юни!
	Лазурът пее, здрачът — тих!

	Оставих я да свърши тя,
	че след това и аз да почна:
	ръцете й изтрих с цветя
	и устните — с целувка сочна.
P$
