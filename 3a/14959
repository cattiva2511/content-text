P>
	Изяли бяхме всички вишни
	и с ропот в стаята нахлу:
	— Да имаше бонбони. Виж ни,
	какви сме станали в Сен-Клу!

	И тая жажда! Взе унило
	череши да яде… — О, не! —
	виж, сякаш пила съм мастило
	и виж ми пръстите… — Поне

	сто пъти още ме тормози,
	пък трябваше и бой да ям.
	О, юни! О, лъчи и рози!
	Лазурът пее, мракът — ням!

	Но при поредната й сцена
	изтрих — и как не възропта! —
	с цветя — ръката й вбесена,
	с целувка — сочните уста.
P$
