P>
	Дървета тъй прекрасни,
	поляна, тишина.
	Река почти безгласна,
	мъглива пелена.

	Топи се бавно мракът
	в зелените листа.
	И отговор очаква
	да чуе мисълта.

	Въпроси мълчаливи
	на влюбени треви.
	Росата милостива
	цвета ще съживи.

	Светило ярко, вечно,
	надежда в утринта,
	днес всичко е далечно,
	отминала мечта.

	О, ден с небе безкрайно,
	изгрей над своя рай!
	С лъчите си сияйни
	ти пак ме пресъздай!
P$
