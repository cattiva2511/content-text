P>
	На хоризонта, цял в мъгли, над върховете,
	на заник слънцето — небесно дивно цвете —
	клонеше в тоя час… Върху порутен зид
	сред диви макове и бурен упорит
	бе маргаритка най-случайно избуяла —
	със скромен ореол, невинна, снежнобяла;
	и от руините, сред прашните цветя,
	във вечния лазур око бе впила тя,
	в безсмъртната звезда, огряваща безкрая:
	— И аз съм тук с лъчи, и аз в света сияя.

@@	Гранвил, юли 1836
P$
