	От известно време по Българска национална телевизия други подобни електронни медии се появява добре облечен бандит, изписван като шеф на „Топлофикация“, не му запомних името, който ме заплашва, че ще ми спре топлата вода и парното, ако не си платя сметките, които ми е изпратил.
	Стана ми драго!
	Комичното в случая е, че въпросният рекетьор от времето на мътните години на демокрацията, е пропуснал една незначителна подробност — аз не ползвам нито „топлата“ вода му вода, нито „отоплението“ на бандитската му фирма. Имам си собствено произведени такива в удобни за мен количества и температури. Още по-комичното в случая е, че добре облеченият рекетьор, на когото му отива само оня раиран костюм, раздаван безплатно в затворите, ме третира като негов (на бандитската „Топлофикация“) абонат — открил ми е партида и ми праща всеки месец сметки за услуги, които аз НИКОГА не съм ползвал.
	Всичко започна преди седем-осем години, когато залепих първия сериозен ШАМАР на „Топлофикация“, като сключих договор да ми се построи апартамент, в който да не се изгражда инсталация за парно (в нашия блок това е технически възможно).

	Постижението ми беше записано в нотариалния акт и заверено от нотариус.
	Този сериозен шамар „Топлофикация“ не можа да понесе. След като започнах да живея в блока, тогавашният й директор Валентин Димитров — Топлото, който вече облече оня раиран костюм, поиска от мен да се ОТКАЖА от услугите на фирмата, които аз НИКОГА не съм ползвал. Позволих си да напиша следната показателна декларация до директора на „Топлофикация“—София, в която заявявам, че:
C>
	В апартамента ми няма монтирани радиатори и инсталация за парно отопление, за което имах сключен договор със фирма „Софстройпродукт“—София още при изграждането на блока и в нотариалният ми акт е вписано, че апартаментът е закупен без монтирани радиатори. Освен това жилището ми може да бъде проверено по всяко време на денонощието, защото връзката с парното е прекъсната още в коридора пред входната врата на апартамента.
	Декларирам, че никога през живота си не съм ползвал услугите на фирма „Топлофикация“ и няма намерение да ги ползвам дори, ако те са БЕЗПЛАТНИ и ми дават ЗАПЛАТА за да ги употребявам. Моите деца също ще наследят апартамента при условие че няма да ползват услугите на „Топлофикация“, защото тя не може да отоплява жилищата на хората и за това има многобройни доказателства. А и фирмата сигурно ще фалира в скоро време и не искам да рискувам. Декларирам, че, тъй като няма да ползвам услугите на „Топлофикация“ пожизнено, нямам никакво намерение да съдя фирмата за това, че няма да ме отоплява, което беше главния мотив на Вальо Топлото да се откажа от услугите им. Декларирам, че НЯМА ДА ПЛАЩАМ НИКАКВИ ТАКСИ на „Топлофикация“ за извършваните от нея услуги в блока, ремонти и други подобни, а с това ще се занимават само нейните абонати. „Топлофикация“ ми дължи наем от 500 (петстотин) евро месечно за ползване на общите части от блока (абонатна станция-стая), в които имам идеални части собственост, но ако се държи прилично и не ме безпокои с дивотиите си, не ми дължи нито стотинка.

	В случай че не изпълни условията ми, поставени в тази декларация, ми дължи обезщетение в размер на 1 000 000 (един милион евро), която сума ще даря на домовете за сираци в страната!
@@	20 януари 2006 г.
C$

#	Топлофикация отвръща на удара

	Декларацията ми е болезнен шамар за фирмата и някой в нея отказва да я приеме. Последва гениално замислена наказателна операция, която илюстрира колко успешно е завършил курсовете по рекет настоящия затворник Валентин Димитров — Топлото. Той или някой от неговите щатни бандити издава нареждане при минус 20 градуса на улицата да се спре парното (топла вода ние по начало нямаме) на останалите 39 апартамента в блока, докато не се откажа от услугите на бандитската „Топлофикация“, които аз никога не съм ползвал. Така на практика насъскаха съседите срещу моето семейство и те вкупом дойдоха пред вратата на апартамента ми да протестират — незаконно гасиха тока, отправяха заплахи обиди към семейството ми. При което на два пъти виках полиция да разгонва демонстрантите, които, вместо да протестират в кабинета на затворника Вальо Топлото, наивно решиха, че аз пускам парното в тази страна. В резултат на активно дирижираните от Топлото съседски „войни“ попълних образеца декларация на „Топлофикация“, в която ИЗРИЧНО уточних, че не искам да ми откриват партида и не желая да ползвам техните услуги, а съседите от своя страна завериха нотариално декларация, че поемат разходите по парното в блока.
	Само след няколко дни с досадна изненада установих, че „Топлофикация“ „благородно“ ме е направила свой абонат и за 3–4 дни ми беше написала сметка за около 15 лева за услуги, които аз никога не съм ползвал!!!
	Тази история можеше да бъде смешна и комична, ако не отразява суровата действителност около механизмите, с които бандитската фирма упражнява натиск със заплахи, изнудване и психически тормоз върху хората да ползват насила нейните услуги!
	Искам да заявя категорично на висок глас, че няма да плащам услуги, които не съм поръчвал!
	В закона за потребителите от ясно по ясно е казано, че не могат да се предлагат принудителни услуги и всички закони, които противоречат на този принцип нямат правна сила! За съжаление бандитите от парното четат подобни закони както дявола чете Евангелието!
	По повод на истериите около парното се роди следната забавна история:
	„Отива един абонат при шефа на топлофикация и му предлага да си купи плюшено меченце за 30 лева. Оня го пита защо, а гражданинът най-спокойно му отговаря: «Защото съм ви го донесъл». На другия ден един по един идват всички абонати на топлофикация и предлагат на шефа на фирмата да купи различни непотребни за семействата им предмети на неприлично високи цени с обяснението, че, щом са ги донесли, той трябва да ги купи, иначе ще му вземат апартамента…Нали и той така им предлагал услугите на фирмата — без да ги пита и на каквито си иска цени…“

#	Истината за бандитската „Топлофикация“

	От години се премълчава ТАЙНАТА на престъпната „отоплителна“ фирма — тя продава на гражданите на неприлично високи цени

	ОТПАДЪЧНА ВОДА, ПОЛУЧЕНА СЛЕД ПРОИЗВОДСТВОТО НА ЕЛЕКТРОЕНЕРГИЯ,

	като съвършено БЕЗПЛАТНО използва за охлаждането й инсталациите на блоковете!
	В същото време тръби на ляво и надясно и особено в сметките, че специално топли водата за радиаторите и за битови цели, което си е фирмена измама в особено големи размери! Освен това напук на нормите на Европейския съюз и лично на комисариата на Меглена Кунева бандитското парно прибира и т.н. напоследък такса „сградна инсталация“ (по скромни изчисления тя възлиза на 50–70 милиона лева годишно!) Всичко това се узаконява от т.н. Комисия по енергийно регулиране към МС, оглавявана от някой си Шушалов, който всяка вечер споделя загрижено със жена си, която го чака на прага, колко големи ще станат сметките на горките граждани (да се разплачеш от умиление от „благородството“ на този „държавен служител“).
	Представете си например някой от големите супермаркети да прибира такса за това, че е близо до вашия блок и е добре са зареден със стоки. По тази логика трябва да се въведе такса „градски транспорт“ или такса „осигурен достъп до замърсения въздух в страната“.

#	Номерът с големите сметки

	Представете си следната ситуация. Отивате в магазина да си купите някакви стоки. Още на входа ви казват да не се притеснявате, че нямате пари защото при тях се плаща друг път — кога, така и не става ясно. Вие си пазарувате каквото падне месеци наред и никой не ви иска никакви пари. В един прекрасен ден получавате писмо от магазина, че им дължите няколкостотин хиляди лева, които, ако не ги платите, ще ви вземат къщата, телевизора и други подобни. Вие естествено нямате у себе си няколкостотин хиляди лева и не плащате нито стотинка. В резултат на което на хората, които са си плащали сметките, им отказват дори обикновен бакпулвер. И всички са възмутени от вашето поведение! Горе-долу по тази порочна схема работи топлофикация! А чувам че напоследък към нея се е присъединила и БТК. Не може да не ти плащат услугите (друг е въпросът че сметките са неприлично големи за отпадъчна вода дори!) и ти да продължаваш да ги предлагаш!
	Нещо повече — в блока, където живея, вече е изградена такава инсталацията за парното, че то да може да се спира на всеки абонат отвън пред жилището му. Сами се досещате, че на нито един от абонатите в нашия блок няма пломбирано кранче, въпреки че някои дължат вече стотици левове!
	Резултатът на цялата тази престъпна схема е плачевен — единици са абонатите, които се лъжат да плащат парното и

#	Никой не може да осъди длъжниците!

	Защото „Топлофикация“ трябва да докаже в съда, че е предоставила точно толкова енергия, а не отпадъчна вода.
	А това не може да стане никога и някои умни абонати вече са спечелили делата в съда и други, ако ги заведат, ще ги спечелят!
	Обикновените хора обаче не знаят това и бързат плащат нереални сметки на бандитската „Топлофикация“. Която от своята страна рони крокодилски сълзи по медиите, че не може да си плаща дълговете за газта и щяла да фалира. Не съм учил икономика, но съм чувал от икономисти, завършили подобни науки, че не може да съществува фирма с толкова големи дългове. За „Топлофикация“, която в белите държави на ЕС отдавна да е фалирала, това икономическо правило не важи. С помощта на бандитските фирми за топлинно счетоводство тя формира престъпно нереални сметки за гражданите и ги кара със заплахи и изнудване да ги плащат.
	И ако Главният прокурор на република не прекрати беззаконието в „Топлофикация“ си позволявам да го посъветвал за какво да осъди на първо време Валентин Димитров — за рекет заплаха и изнудване на моето семейство да плащам за парно, което аз никога не съм ползвал! И да приготви раираните костюми за останалите шефове на бандитския картел, които ограбват клиентите и упражняват психически геноцид над тях години наред!
	И още нещо — в белите държави с реално правосъдие, към които България на принадлежи, отдавна да съм „заковал“ лично „Топлофикация“ по тези показатели и да съм станал приказно богат!

	П.П. Задължавам „Топлофикация“ да ме извади от списъка с клиентите си, към които никога не съм принадлежал — и без това няма да види нито лев от мен, __а ще стане за смях и на кокошките__!
