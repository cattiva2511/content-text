P>
	Врабченцето е без кожухче.
	Замръзнали трохички чопли,
	подскача като сиво пухче
	и търси где да се постопли.

	Сами под свойта топла стряха,
	кокошките се разкрещяха.
	— Върви си! — гарванът изграка.
	Прогони го и злата сврака.

	— Защо така ме пъдят вече?
	Приятел нямам ни един!
	— До мен стопли се! — му рече
	опушеният стар комин. —

	Знам, всеки беше ти приятел
	през хубавото жарко лято,
	но има истина такава:
	„Приятел в нужда се познава!“
P$
