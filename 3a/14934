P>
	Рог пастирски, за какво ме викаш?
		Няма ли ги твоите стада?
	В степите и в пустошта безлика
		бродеше и броди пак беда.

	За какво ли пееш тъжен, жален,
		и душата мамиш в порив плах.
	Като тебе звънък и разпален
		бях и аз, но вече онемях.

	Ветровете как ще спре тревата,
		бурята — разцъфналият цвят?
	Все ни се присънва свободата,
		но дали я има в този свят.

	Ти какво оплакваш тих, унесен?
		Утрото ли нещо ще роди.
	Птиците изпяха свойта песен.
		Рог пастирски, не, не ме буди.
P$
