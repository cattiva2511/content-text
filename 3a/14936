P>
	Който чул е тътена на вечното,
	ще отмине тихата вълна —
	и душа, докоснала далечното,
	се усамотява в тишина.

	А пред него — сенки и видения,
	и край него — ден непомрачен,
	облачета леки — мигновения,
	музика без думи, сън блажен.

	И не ще помисли за спасение,
	във душата си го носи той —
	час — в морето — за успокоение,
	лодка посред сънния покой.

	Бяла лодка, в синьото изчезнала,
	като нежно „сбогом“ на света,
	като поздрав, просиял над бездната
	и угаснал във безкрайността.
P$
