P>
	Мили хора, пожалете ме и мен,
	няма повече да видя слънчев ден.

	Сам, като Едип, поисках слепота,
	мъдър, а загивам аз от мъдростта.

	Аз земята гледах — с цветове, с венци,
	а видях във нея само мъртъвци.

	Аз луната гледах — с бяла светлина,
	а изпи кръвта ми бледата луна.

	Слънцето погледнах, разгадах го аз,
	и денят прекрасен помрачня завчас.

	Същността на всичко в този свят видях
	и в очите ми дълбоко легна страх.

	Мили хора, пожалете ме и мен,
	няма повече да видя слънчев ден.

	Пожалете, падне ли над вас нощта,
	съблазнения от своята мечта.
P$
