P>
E>
	Дойдох на тоя свят да видя слънцето.
@	Анаксагор
E$
	Дойдох да видя слънцето в небето,
		и кръгозора бял.
	Дойдох да видя слънцето в небето,
		върха изгрял.

	Дойдох да видя сам морето вечно
		и майския олтар,
	заключил с поглед светове далечни —
		съм господар.

	Аз победих забравата студена,
		една мечта създал.
	Аз всеки миг живея откровено,
		аз пея цял.

	Страдания пробудиха мечтата.
		Но кой по обич тук
	на мен е равен в песента крилата?
		Не, няма друг.

	Дойдох да видя слънцето в небето,
		и свърши ли денят
	ще пея аз… за слънцето в небето
		за сетен път!
P$
