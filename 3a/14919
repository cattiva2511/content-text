P>
	По-внимателни бъдете с идолите развенчани,
	твърде дълго сте се молили и сте давали обет.
	Развенчаното величие с горди клепки ще остане
	и пророкът-съчинител винаги ще е поет.

	С падналите благороден благородният ще бъде,
	слабият е бил надменен и дивакът е жесток.
	Посред виковете бойни остани спокоен, мъдър,
	и тогава ще ти кажа, че си цар, мъдрец и бог.

	Слънчеви деца, недейте да забравяте за брата,
	аз обичам вашто утро, блянът ви и храбростта,
	че над всички се надвесват залезът и тъмнината,
	а в началото и края всички сме като цветя.

	Разцъфтете, прецъфтете, многоцветно, пълновластно,
	и помнете, младо слънце докато над вас кръжи,
	и смъртта, като живота, е чудесна и прекрасна,
	и че царствено величие над гробовете лежи.
P$
