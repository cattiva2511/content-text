D>
	На Дагни Кристенсен*
	[* Норвежка поетеса, преводачка, кореспондент на московското списание на символистите „Веем“. — Бел.прев.]
D$

>	2. В градината ми
P>
	В градината ми греят рози бели,
	до белите червени — тъй прекрасни,
	а в моята душа — мечти несмели,
		стеснителни, но страстни.

	В живота те видях веднъж, любима,
	веднъж мечта с мечтата тук се срещат,
	гори в душата ми любов непобедима,
		несвършваща, гореща.

	Лицето ти пак виждам — побледняло,
	косите ти — като вълна запалена,
	очите ти с надежда потъмняла
		и устните ти алени.

	Веднъж, веднъж познах при теб, любима,
	какво е щастие, от любовта забрава —
	о, сянко моя, безтелесна си, но зрима.
		Любов не се предава.

	Омайна любовта е — гроздове узрели,
	в душата ми звучат молитви страстни,
	в градината ми греят рози бели,
		до белите червени — тъй прекрасни.
P$

>	3. Слънцето залязва
P>
	Слънцето залязва. Пак съм сам. И сам.
	Слънцето напуска земния ни храм.
	Светлина последна по върха личи —
	сетният му поглед, сетните лъчи.

	Въздухът изстива, от мъгла скован.
	Някой тежко диша, във земята взрян.
	Потъмняват бавно морските води.
	— От нощта избягай, бързо си иди.

	— Твоят дом къде е? — Само там е той,
	дето с поглед следваш звездния порой,
	дето с лъч просветват твоите мечти,
	дето има слънце, дето си и ти.
P$
