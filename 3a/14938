P>
	О, ветре леден в родните места,
	ехтящ сред боровете многозвънни,
	о, ветре пеещ в пропасти бездънни,
	о, ветре скитащ волно над степта.

	Пазач на песни в майския покой,
	внушител на мечтите безразсъдни
	и оплаквач на брегове отвъдни,
	о, ветре шепнещ, чуй ме, аз съм твой.

	Вземи ме, ветре, в белите си тайни,
	от зимите духът ми побеля,
	изпял докрая звуците омайни,

	се умори от думи и дела.
	О, ветре на пустините безкрайни,
	вземи ме върху своите крила.
P$
