P>
	— Елхице, сестрице, къде си била?
	Във нашата къща отде си дошла?

	— Аз раснах, пораснах в голяма гора —
	закрилница моя и майка добра.

	Но хората скоро ме взеха оттам,
	та мъничко радост на тебе да дам.

	— Елхице, сестрице, със стройна снага,
	във накити цяла ще блеснеш сега.

	И лека, полека, щом дойде нощта
	и Нова година изгрей по света,

	във тая ни стая, във тоя ни час
	със дари ще спре и при нас Дядо Мраз!
P$
