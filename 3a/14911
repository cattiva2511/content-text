P>
	О, призрак грозен, демон, дух всесилен
	над всички светове и времена,
	ти всеки ден събираш плод обилен,
	от всяка битка взимаш знамена.

	В очи безсънни пращаш сън гробовен
	и на нещастника, попаднал в плен,
	шептиш, о, вятър волен и бунтовен,
	о, светлина за всеки угнетен.

	На всички носиш ти успокоение,
	дори на оня, чийто смутен час
	е обладан от дързостно съмнение.

	О, цар и дух на пустош и забвение,
	от бездните на злото вдигам глас:
	Ела. Яви се. Жаждам примирение!
P$
