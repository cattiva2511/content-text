P>
E>
	На госпожица Маларме
E$
	Мечтателко, за да се впусна
	в наслада чиста — и без път,
	ръцете ти с лъжа изкусна
	крилото ми да задържат.

	Приижда здрачната прохлада
	след всеки трепет в тоя плен,
	отдръпва своята преграда
	и хоризонтът впечатлен.

	Замайване! Далечината
	целувка дълга е, но кой
	за своя — луда! — ще я смята,
	ни изблик знае, ни покой.

	Дали в душата с плаха рана
	почувства рая, но видях:
	край устните от бръчка ранна
	се изцеди погребан смях.

	И скиптър над реката, дивна
	от здрача, в злато запламтял,
	към пламъка на тежка гривна
	запрати този полет бял.
P$
