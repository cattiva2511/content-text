P>
	О, чуй ме, господи, аз плача днес, аз страдам,
		към теб са моите слова.
	Защо душа неземна, господи, ми даде —
		и към пръстта ме прикова?
	Говоря с тебе аз през мрак многовековен,
		със теб — твореца на света,
	деца излъгани, със плач и с глас синовен
		днес търсим нашия Баща!
	За миг да чуя думите ти гръмогласни
		и ще просветне моят ден.
	Живот, любов и смърт — и страшни, и неясни,
		и неизбежни са за мен.
	Велик си, господи, но твоят свят студен е,
		ням, както всяко божество,
	и векове звучи напразно и смирено
		гласът ми тих: „Защо? Защо?…“
P$
