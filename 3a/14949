P>
	О, скръб във изтерзаната душа,
	аз тебе призовавам за свидетел,
	не съм повярвал в сладката лъжа
	и не потърсих път към рая светъл.

	Аз помнех за онези, чийто зов
	с проклятие посрещаше небето —
	привличаше ме жребият суров
	и ме зовяха братята ми клети.

	Не с ангелския, с демонския смях
	аз своя път печален съм изскитал,
	и моите дни сред земната обител
	се разпиляха като шепа прах.
P$
