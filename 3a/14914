#	1
P>
	Там, над нея, там самотна
	странна светлина мъжди,
	сякаш мъка по живота,
	онзи — пълния с беди.
	Там, под светлина прощална
	и край приказния път,
	недоволни и печални
	бледи сенки се тълпят —
	сенки на онези, дето
	със молитви и със мъст
	се стремяха към небето,
	а лежат в студена пръст,
	разбунтувани навеки
	от сковаващия хлад,
	и изчезнали полека
	в другия, отвъден свят.
P$
#	2
P>
	Лес, потънал в сън.
	Сякаш в гроб вторачен,
	някъде навън
	стене бухал мрачен.

	Алена луна.
	Смърчове стаени.
	Гробна тишина.
	Само бухал стене.

	Спи лесът превит.
	А сънят му — чуден.
	Някой е убит
	тук, в леса безлюден.
P$
#	3
P>
	Преди хиляди лета,
	под звездите умълчани
	брата срещнал брат* в нощта —
	[* Намек за библейското предание, според което Каин убил брат си Авел. — Бел.прев.]
	сам на горската поляна.

	Брата срещнал брат в нощта,
	смътно потреперал мракът.
	И на райската врата
	дълго-дълго ангел плакал.
P$
#	4
P>
	И хиляди ангели, гении на светлината,
	скърбели в небето над сънните тихи поля,
	от бога те отговор чакали, а в небесата
	звездите най-ясни се скрили зад гъста мъгла.

	Но господ не казал защо позволил престъпление,
	в пространството падали хиляди нощни звезди,
	разбрали, на тях че е съдено за изкупление
	да дишат и тръпнат над черните хорски беди.
P$
#	5
P>
	Погребален — въртят — хоровод*
	[* Вид руска народна хорова игра. — Бел.прев.]
	милионите сенки отново.
	И изчезват народ след народ
	в светлината на блатни огньове.

	Не разбират безумците днес,
	че кръгът е затворен отдавна,
	че измамна и призрачна вест
	е миражът в пустинята равна —

	че освен лудостта и страстта
	има друго, най-висше блаженство
	първозданната красота
	и вселенското съвършенство.

	Прелестта да проникнеш с любов
	в същността на света не разбират
	и не чуват неспирния зов
	и възторга велик на всемира.
P$
#	6
P>
	Стъпкахме цветята като летен зной,
	щастието има пътища безброй.

	Светеха ни ярко слънце и луна,
	но ги няма вече — мрак и тишина.

	Стъпкахме цветята и ги няма днес,
	в облачните бездни — ни звезда, ни вест.

	Пътища различни водят към смъртта,
	щастие желахме, срещнахме скръбта.
P$
#	7
P>
	Спи лесът стаен.
	Стихнали дървета.
	Някой е ранен
	тази нощ в сърцето.

	В мрака към вълна
	се стреми вълната.
	Сянка на жена
	стене в тишината.

	Спи лесът стаен,
	стон нощта изпълва.
	Във вира студен
	сянката потъва.
P$
#	8
P>
	Русалка събуди се тя.
	Със злачни очи се огледа.
	На дъното, право в калта
	погреба си рожбата бледа.

	Детето се мята в тъма,
	бълнува за слънце свободно.
	Русалката волно се смя
	във своето царство подводно

	Годините щом отлетят,
	русалката ще побелее.
	И хора пред нея ще спрат,
	щом водната шир намалее.

	И хора пред нея ще спрат —
	застинало в хлад изваяние.
	Пред чудото те ще мълчат —
	молитвите искат мълчание.

	В последния ден ще мълчим,
	когато със шепот прощален
	с мадоната ще се простим,
	дочули пак марш погребален
P$
#	9
P>
	Що за тътен там кънти?
	Спи светът — ми каза ти.
	Спят вековни дървеса
	сред безмълвни чудеса —
	с духове и със мечти
	като в приказка лети.
	Тътенът гърми над нас.
	Чувам на камбана глас!
	„Чуй! Стани!“ — зове в нощта
	на земята съвестта.
	И камбаната ехти,
	на сърцето тя мъсти
	за греховната мечта
	по невярна Красота.
P$
#	10
P>
	Вие сте умрели, мъртви — и това е безусловно,
	в пустота и скръб жестока извървяхте своя път.
	Но, упорствайки, подхвърляте зарчета съдбовни,
	други сте, но неотменни, сроковете ви гнетят.

	Всичко отлетя и свърши, недостойно и достойно,
	отредени са ви вече гниенето, тленността.
	Ако досега се мъчехте, мъките ще станат двойни,
	вие — само прах от смачкана и убита Красота.

P$
