P>
	О, август — ясен, нежен и спокоен,
	с предчувствие за мимолетността,
	ти позлати зелените листа,
	заключи чувствата в порядък строен.

	Случайно може би денят е зноен —
	по-сродна му е тъжната мечта,
	на тихата прохлада прелестта
	с почивка от живота неспокоен.

	Стъблата жълти за последен път
	звънят, преди на сърпа острието
	да се извие между класовете.

	В нивята тежки снопове лежат,
	а във небето жерави летят
	и се сбогуват с родните полета.
P$
