P>
	Веднъж, по здрач, видях човек с осанка строга,
	пресече пътя ми в широка римска тога
	и — черен исполин сред залеза червен —
	ме спря и с огнен взор, тревожно вперен в мен,
	прониза тялото ми, в ужас див примряло,
	и каза ми: — Преди, в далечното начало,
	бях цяла планина в огромния простор,
	но сляпата душа високия затвор
	събори и поех по стълбата безкрайна
	на Битието; дъб клонат — една ли тайна
	аз криех като свят олтар, запял с листа;
	а после станах лъв и цепех с рик нощта
	и карах всяка твар да тръпне, да трепери.
	Сега съм аз човек, аз — Данте Алигиери!

@@	юли 1843
P$
