P>
	Аз мозъка си съм пронизал с лъч.
	Света оглеждам, чужд на всяка глъч.
	Искри аз виждам, облак оцветен.
	Духът ми влюбен е. Пиян. Зашеметен.

	О, как лъчът по пръстите блести!
	Как огънят играе и пращи!
	Загърбил всяка земна суета,
	стоя във центъра на вечността.

	О, радост — да си зноен, да блестиш!
	О, щастие — с мига да изгориш!
	От светлината светлина творя.
	Аз властвам. Аз блаженствам. Аз горя
P$
