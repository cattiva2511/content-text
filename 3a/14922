P>
	Обичам съвършенството — сонета
	с надменната му горда красота,
	на хубавица сякаш силуета
	с изискана и нежна простота.

	Ефирният й стан, прибрал гръдта,
	величествено с матов блясък свети,
	полуоблечена във пищността
	на своите коси полуразвети.

	О, като теб сонетът е, любов,
	на гъвкава снага ликуващ зов —
	макар че и мъсти стихът напевен.

	И неведнъж сърцето ми без жал
	пронизвал е сонет изгарящ, гневен,
	студен и точен, с блясък на кинжал.
P$
