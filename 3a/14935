P>
	Не ме привлича сдържаната радост,
	на родните огнища пепелта,
	и не сънувам родните ливади,
	градините, потънали в цветя.

	Сърцето търси друга красота:
	рева и тътена на водопада,
	на морската стихия яростта,
	на планините строгите грамади.

	Сред други удоволствия живях,
	и днес вървя с единствена утеха:
	забравил що е плач и що е смях,

	да будя сам боботещото ехо,
	да виждам в урагана на нощта
	величието вечно на света.
P$
