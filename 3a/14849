P>
	Днес няма твойта плът да победя, о звяр,
	обзет от сласт като гмежта; не ще забляска
	в порочните коси печална буря — с жар,
	с неизлечима скръб след всяка моя ласка:

	сред угризения — завеси тежки — там,
	където, вкусила от черната наслада,
	узна ти повече от мъртвите за ада,
	на сън без сънища сега ще се отдам.

	Порокът все гризе духа ми благороден,
	той иска като теб и аз да съм безплоден,
	но щом сърцето ти от камък би могло

	и в блесналия нож да не съзре закана,
	аз бягам блед, надвит от мисли за савана,
	с кошмара — да умра в самотното легло.
P$
