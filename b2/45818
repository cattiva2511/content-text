P>
	Колко е кратко времето ми, Господи,
	И как бих искал да си почина
		от това напрежение.
	Искам да мога да ставам сутрин с усмивка,
	да глътна кафето набързо
		и да изтичам на спирката,
	да срещна приятелски поглед, за поздрав да кимна,
	в тролея да има спокойствие и място за сядане,
	а в службата — хора, в които да имам доверие.
	Искам да имам съпруга, която е вярна и тиха,
	която с любов изтърпява мойто безредие,
	която, преди да заспя, ми протяга ръката си,
	за да ми каже колко много означавам за нея.
	Искам да видя, как в малкото дворче съседа
	не чака да свикат „бригада“ напролет за чистене,
	а сам се заема да подреже дърветата,
	и аз доброволно — да прекопая лехите …
	И после да седнем — както някога,
		преди да се скараме,
	и се погледнем отново кротко в очите …
	Но това са само мечти — и молитва:
	Ти можеш да сториш това във живота ми, Господи.
@@	пролет 1993
P$
