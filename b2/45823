P>
	Обичам зимата, когато огън в печката гори;
	на топло, гледайки луната във мечти унесен;
	когато леден вятър блъска яростно
		дебелите стени
	и воят му в комина се превръща
		във приспивна песен.

	Сега е мирно време — имаме и хляб,
		и покрив, и дърва;
	отвътре ми е лесно да обичам тази люта зима.
	Какво ли ще си мисля и говоря,
		ако сега кипи война,
	и ако студ и глад подпорите
		в живота ни отнимат?

	Не зная бъдещето, утрото какво ще донесе;
	дали ще има още мир, или война и ужас.
	Но зная сигурно и безопасно място под това небе:
	Исус Христос — скала и крепост
		във беда и нужда!

	Земята трескаво очаква своя край зловещ,
	Когато огънят ще изгори и печката,
		и лунното сияние.
	Дано в сърцето ни примряло
		да се породи копнеж
	на топло да се скрием в Него,
		във голготските Му рани.

	Обичам утрото, сковано от кристален,
		синкав мраз,
	и тишината, трепетното чакане на изгрева;
	тържественото влизане на слънцето
		във залите от скреж
	и бурните аплодисменти
		от крила на гълъби във въздуха.
@@	10.11.1993
P$
	{img:ilustr3.jpg}
