P>
	Колко често ни лъжат очите ни,
	Колко често се водиме „сляпо“ по тях;
	впечатлява ни външното винаги:
	туй, което превръща се в прах.

	Гледам скромна женица на пейката,
	подпряла в тревата пазарска торба;
	приближавам и сядам замислен до нея
	без дори да й кимна с глава.

	После бързо се сещам, че мога
	да й кажа любезно поне „добър ден“;
	да я питам вярва ли в Бога,
	но се чувствам така отегчен:

	Тя е възрастна, просто облечена,
	с прибрана на кок посивяла коса;
	не изглежда много начетена;
	едва ли ще слуша за тези неща.

	Виждам, вади си нещо от джоба —
	малка книжка — но що за въпрос!?!
	Пита ме: "Момко, вярваш ли в Бога?
	Имаш ли прошка и радост в Христос?

	Преди време ми дадоха Библия;
	един момък ми каза: „За Исуса чети!“ …
	Аз стоя и я гледам засрамено:
	Значи друг я е гледал с „духовни очи“.

	Колко често ни лъжат очите ни;
	Колко често се водиме „сляпо“ по тях.
	Боже, моля те, дай ни да „виждаме“,
	да отделяме „вечно“ от „прах“.
@@	април 1993
P$
