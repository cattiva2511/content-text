P>
D>
	На моя скъп съпруг, приятел и брат в Господа, Здравко, по случай 48-я му РД.
D$

	_Лука 5:17-26_

	Човекът във носилката е втренчил
		поглед към небето;
	безчувствените крайници отпуснато
		в постелката лежат.
	Надежда за живот отново
		се прокрадва към сърцето,
	превръщайки се във въздишка
		в мъжката му гръд.

	На покрива го вдигат с яки четири въжета
	ръце приятелски и верни, силни и добри;
	и спускат го отново пак на пода пред нозете
	на Онзи, Който може здраве да му подари.

	Наоколо стоят и гледат стреснато и възмутено:
	„Какво нахалство! Няма ли си къщата врата!“
	А само Той, Исус — мълчи и „слуша“ със вълнение
	безмълвната, ала със вяра пълна, действена молба.

	И сякаш изведнъж човекът във носилката разбира,
	че мястото е свято, и че Исус Христос е Бог!

	Сърцето му от страх и разкаяние
		съвсем примира
	и свежда се пред Него с отчаян вик и зов.

	„Човече, чуй, прощават ти се греховете!“ —
	Исус му казва, гледайки го в тъжните очи —
	„Прощавам ти, недей да съгрешаваш вече!
	Сега стани, вдигни постелката си и ходи!“

	Човекът във носилката — туй бяхме ние с тебе;
	Молитвите на нашите приятели —
		въжета и ръце,
	които ни доведоха при Него,
		за да отнеме вината ни;
	Дух и Живот да вдъхне
		в нашето сърце.

	Сега и ние заедно носилката ще носим;
	а в нея вече някой друг любим човек лежи.
	На колене, със вяра и търпение ще просим:
	Та Той е Бог! _Той иска, а и може да спаси!_
@@	3.10.1993
P$
