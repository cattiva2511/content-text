P>
D>
	На моя син Начо, с любов
D$

	Какво ще остане след мене? — оглеждам си скромната стая
	и погледът спира се чуждо на всеки предмет:
	Прозорците гледат в дувара, а не към безкрая,
	но някак си вътре се чувства уютно човек.
	Висят по стените й нашите снимки,
	отколе замръзнали чинно във мътни стъкла;
	и няколко вехти картини в очукани рамки,
	които дори слабо виждам сега.
	Бюфетът, със вечната вазичка в ъгъла;
	Витринката бляска кокетно с ненужен кристал;
	и старата софа, отдавна изтъркана;
	килимът — тъй дълго на пода лежал…
	И виждам, че всичко е временно, кратко —
	за мене единствено имат значение те.
	Картините — в спомени плуввам за малко —
	ги гледаме вече почти половин век!
	А колко квартири смениха горките,
	и как ги окачахме заедно с теб…
	Ах, всеки предмет ми говори стаено
	на някакъв свой си, за мене понятен език.
	Понеча да хвърля, но просто не мога,
	че случка изплува в ума ми за миг…
		Така е с нещата, така е и с нас…
	Синът ни посяда до мен да ме види,
	ръката ми гледа посърнал и плах;
	ръката, която за него се е грижила
	откак се е пръкнал на белия свят…
	— „Е, сине, какво се замисли горчиво,
	какво ли минава и през твойта глава,
	когато ръката ми слаба трепери
	във твоята млада и силна ръка?
	Какво ти оставям? — Сал спомени? Нищо?
	— Показах ти пътя към Вечния град;
	от малък те учех да обичаш Истината;
	с надежда и вяра да бъдеш богат…
	Нима не разбираш, че хора и вещи
	смъртта ги завлича и дните рушат?!
	Хвани се за Господа, моля те, Той само е вечен!
	Тези майчини думи нека в тебе звучат!“

		Какво ще остане след мене? —
				И защо да остава?
		Животът след мен и пред мен —
				продължава!
@@	1993
P$
