P>
	Пътеката минава през ливадите
	зелени преди седмица все още.
	Оттатък е гората — потъмняла,
	затихнала в прегръдка мощна.

	Отсам са ниви — житото го няма,
	но черните бразди пак носят
	вълнения от миналата жетва
	и раните от есенната оран.

	Човекът тук е вложил своя труд
	и дълго ще очаква — пак до лятото —
	да вземе от дърветата плода,
	а от полето — зърното и млякото.

	Минавам край един дувар, на който
	стопанинът грижливо е изписал
	с големи букви — отдалеч се виждат —
	таз простичка, но мъдра мисъл:

	"Напразно, о човече, ти ореш земята,
	напразно сееш, и напразно чакаш буден
	добитъкът и нивите да раждат,
	ако Творецът-Бог не каже пак — „Да бъде!“
@@	10.11.1992
P$
	{img:ilustr2.jpg}
