P>
	Сияе пълната луна в Люнел,
	по-ярка е от всяка светлина —
	от нея греят радост, ведрина,
	а и Амор от блясъка е взел.
	И щом Люнел луната озарява,
	та до Тулуза цял Прованс огрява,
	на радост и ухажване духът
	искри в Люнел, тъй както първи път.

	Самият звук тоз блясък е поел,
	на умните разкрива същина,
	която чрез красавица една,
	Гаузеранда, става порив смел.
	И нека радост чиста вдъхновява,
	който в насладата се наслаждава.
	За всички ще е ведър този път,
	щом знаят към какво се днес стремят.

	Приятелю Гираут, заради веща слава
	попитай името й дали заслужава
	и ако по-добро ти назоват,
	то значи — по-добро не знай светът.
P$
