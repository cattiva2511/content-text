P>
	Запявам с думи прости, но умни и добри,
	запявам — че сега ракитата цъфти;
	върхарите дори
	и те са в цвят зелен,
	всичко цъфти край мен,
	изправят стрък цветята
	и с бодро чик-чирик
	от сянката за миг
	долита песента на птиците в гората.

	И песен, и рефрен отекват низ гори,
	но за да няма кой защо да се кори,
	аз дялкам и искри*
	[*
P>
	„… аз дялкам и искри
	пак думата пред мен“
P$
	И Арнаут Даниел подема мотива за творчеството като занаятчийско умение. Това обяснява и Дантевата реплика за него, че е „най-добрият ковач на майчиния език“.]
	пак думата пред мен;
	от страсти упоен,
	не искам да изпусна на Амор следата,
	не е той милолик,
	ала след него с вик,
	напук на люта злост, аз си троша краката.

	Какво е гордостта за клетник като мен —
	изхвърля го за миг сеньорът отегчен
	от пищния си ден
	и ето го в прахта,
	низвергнат в нищета,
	лишен на радостта любовна от благата:
	той зъзне и гори,
	той в сълзи се кори
	като човек, що сам срещу Амор се мята.

	Не се отмятам днес, макар и огорчен,
	красавице, към вас оставам устремен,
	но виж, че някой ден
	подушат любовта,
	сестра на радостта —
	та се преструвам на непосветен в играта:
	с любов не ме дари,
	целувката дори
	за мене е мираж и връх на чудесата.

	Напразно бягам аз от строгия ви лик,
	към вас е мисълта склонена всеки миг
	и аз съм мъченик,
	че радостта се скри
	в раздяла на зори —
	щом спомня си това, пак пари ме сълзата
	и плача умилен,
	от сладост натъжен,
	че аз сега от радост измъчвам си душата.

	Не страдам от Амор, не съм неврастении,
	не съм на нищо мярка — аршин или шиник,
	но той ми е длъжник;
	от Каин, та до днес дори
	светът подобен не откри
	любовник, що търпи най-долната отплата:
	сърце, цял феномен,
	на подлостта във плен,
	но аз от радост цял се чувствам в небесата.
	Красавице, знам, всеки играе си играта.

	Арнаут е пленен,
	след вас търчи весден,
	за да се преклони пред вас и красотата.
P$
