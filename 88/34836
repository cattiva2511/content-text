P>
	Дъхът, изпълващ ми гърдите,
	откъм Прованс се чак задава,
	а всичко там крила ми дава
	и щом го хвалят по стъгдите,
	аз се усмихвам под мустак
	и искам да го чуя пак,
	така ме радва доброслова.

	По-хубав кът дали открит е —
	край Рона той се извисява,
	чак до морето продължава,
	на чиста радост е обител.
	Сред хората край този бряг
	сърцето си оставих, знак
	за тази, що дари с обнова.

	Смирено благославям дните,
	щом споменът ме навестява,
	че в него радост тя ми дава,
	а всеки в радостта честит е.
	Не лъже хвалещият, как
	ще лъже, най-добра е чак
	и заслужава славослова.

	На нея да благодарите,
	че тя умение ми дава,
	със знание ме наставлява
	и вдъхновява ми творбите.
	Което писал съм с мерак,
	от тялото й иде пак,
	изпълва ме с копнежност нова.
P$
