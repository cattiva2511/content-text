P>
	Отчайвате ме вие, Ги д’Юйсел,
	че се простихте лесно с песента,
	желая пак да ви подмами тя,
	че съчинител вие сте умел.
	Кажете ми решението сам
	за дама, точно влюбена до грам:
	дали тя да обича своя мил,
	щом вече той й се е посветил.

	Изглежда, На Мария, бог е взел*
	[* _„Изглежда, На Мария, бог е взел…“_
	В провансалски език е имало специална частица за благородство. За дамите тя е била _На_, а за мъжете — _Ен_, като те са се поставяли пред имената.]
	от мен и плама, а и сръчността;
	да пея днес бих имал дързостта,
	щом нечия молба съм възприел.
	Но нека първо отговор ви дам:
	ответност в любовта е нужна нам,
	но без да си е някой наумил,
	че другия би лесно подчинил.

	Каквото, Ги, да би и предприел
	любовник, той ще прости милостта,
	ала понявга дамата и тя
	изпросва нещо с реверанс умел.
	Че в любовта се различава, знам,
	жената от любимата едвам.
	И дамата почита своя мил,
	че е другар, не че сеньор е бил.

	Но няма, скъпа, в любовта предел:
	приеме ли жената любовта,
	тя пази на любимия честта,
	щом двамата Амор ги е у плел.
	И чист ли е любовният й плам,
	в дела и думи нека блесне там,
	но ако оня мъж й е немил,
	в преструвката си да покаже стил.

	Но влюбеният, извинете, Ги д’Юйсел,
	така не си признава любовта.
	Ръцете са прибрани на гръдта,
	той коленичи, скромно поглед свел:
	„О, нека бъда ви служител ням“ —
	и чак тогава тя го взима, знам.
	Е, щом слуга да бъде е решил,
	за равен с мен не би се прогласил.

	От вас едва ли бих аз възприел
	на тази проста мисъл грубостта;
	щом двамата едно са в обичта,
	как едного от тях бих предпочел.
	А може би ще кажете, за срам,
	че той дължи й порив по-голям,
	а равни че са, щом е преценил,
	с любов той само би се издължил.
P$
