P>
	Вълни високи в морско ширине,
	препуска вятърът по вас с коне,
	за моя скъп узнахте ли поне,
	че мина той оттук, обратно не.
	Ах, колко е измамна любовта —
	ту радост носи, ту множи скръбта.

	О, лек ветрец, оттам си ти повял,
	където моят мил лежи заспал.
	Ти сладък лъх от него си довял —
	уста отварям да го глътна цял.
	Ах, колко е измамна любовта —
	ту радост носи, ту множи скръбта.

	Да любиш чужденец, е мъка, ах,
	в сълзи се преобръща всеки смях;
	не мисля, че с измамник се събрах
	и в любовта си всеотдайна бях.
	Ах, колко е измамна любовта —
	ту радост носи, ту множи скръбта.
P$
