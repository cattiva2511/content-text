P>
	Умът ви е самата красота,
	и скромността, достойна за похвала,
	словата и лицето засияло,
	които са черти на доблестта,
	ме учат как във стих да ви възпея,
	но страх голям сърцето ми владее,
	не смея да призная този грях —
	дали за чест или за мъка пях.

	А любовта ми е потайна, тя
	и мене, и Амор обвързва в цяло,
	но тъй ме е боязън завладяла,
	че крия я от вас и от света.
	Боя се, че със гняв и зла идея
	ще ми платите, щом ви аз додея,
	и тъй като потайно не успях,
	чрез песните поне не ме е страх.

	Но няма победени в любовта
	и все едно е — лудост или хвала,
	да ви обичам лудо чест е цяла,
	отколкото към друга обичта.
	Но ако мойта страст за вас достойна не е,
	то нека милостта ви овладее
	и службата — дела без срам и грях,
	дано да я приемете чрез тях.

	Познавам ви, любима, мъдростта,
	сърцето си отдавам поначало
	на вас — то да ви бъде облегало,
	гарант срещу злини и нищета,
	Но питам — милостта ви днес къде е,
	пред обичта тя дръзко се не смее,
	нито пък хвърля във очите прах,
	че верен и безумно влюбен бях.

	Любима, най-прекрасна на света,
	на най-доброто образ, праначало,
	страхът ми казва — смърт се е задала,
	не ме ли осените с милостта.
	И радостта в сърцето не линее
	при взор суров, щом любовта го грее
	и вече сте решила, скъпа, ах,
	че за отплата някаква дозрях.

	Прекрасен Взор,* пред вас благоговея,
	[* _„Прекрасен Взор, пред вас благоговея…“_
	Очевидно това е бил „сенялът“ на графиня Бурлац.]
	на всички съвършенства сте елея,
	сред първите най-първа ви видях,
	в смирени песни с радост ви възпях.
P$
