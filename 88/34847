P>
	От песента ти, чуй ме, съм, ластовке, смутен
	и питам се какво ли ти искаш днес от мен;
	досаждаш ми, от сън ме ти сега лишаваш,
	а след Жиронда скръб за мене се задава
	и щом не носиш пак поздрави от нея,
	защо ли да те слушам да бъбриш и да пееш.

	От вашата любима съм тука устремен,
	че тя за вас милее и мисли ви цял ден.
	Да беше като мене тя пъргава такава,
	в леглото ви отдавна да бе дошла тогава.
	Но тъй като не знае страната ви къде е,
	тя прати ме да питам за вас, а и за нея.

	Хей, лястовичке, туй е за мен особен ден —
	към теб да бъда трябва любезен и почтен.
	И Господ Бог дано над тебе се смил яза,
	който създал е всичко — земя, море, дъбрава.
	И щом обидна дума да изрека не смая,
	надявам се и ти за мене да милееш.

	Сеньор, онази, гдето тук ме изпраща мен,
	накара ме да сторя обет един свещен —
	че аз ще ви припомня за роклята кафява,
	за златната халка, що тайно ви венчава,
	а също си спомнете — щом любовта прие я,
	с целувка ви дари онази дивна фея.

	Във свитата на краля от днес съм зачислен,
	в Тулуза да го следвам сега съм задължен.
	Но знайте, че кой каквото за мене да разправа
	край китната Гарона в зелената морава,
	пред всички ще участвам в преборване за слава
	и туй не са хвалби, а с право се гордея.
P$
