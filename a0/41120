P>
	Обърнал се към Бог веднъж мъжът
	и го попитал: „Отче наш, кажи ми,
	защо момичетата, несравними
	по чар и нежност, като порастат,

	за жалост се превръщат в кратък срок
	от кротки и послушни херувими
	в същински сатани непоносими
	и жрици на най-древния порок?“

	Изслушал го и благо рекъл Бог:
	„Така е, ала себе си винете! —
	и продължил със своя довод строг —

	Момичетата ангелски добри
	създавам аз, а после вий, мъжете
	ги правите жени и… сатани!“

@@	Сидни, Австралия — 2016 г.
P$
