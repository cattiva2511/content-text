P>
	Ти спомняш ли си онзи ден и час —
	небето… Гара София… перона?…
	Изпращаше ме и внезапно аз
	се дръпнах и се втурнах към вагона.

	Отвърнал жален поглед настрани,
	сред множеството се прикрих веднага;
	не исках в този миг да видиш ти
	очите ми, с напиращата влага.

	Обичах те. О, как бях влюбен в теб!
	Ала страхът, че с близката разлъка
	ще те загубя, беше по-свиреп
	и по-мъчителен от всяка мъка.

	Сърцето ми без теб — сираче клето,
	се сви и глухо зарида в купето!

@@	Сидни, Австралия — 2017 г.
P$
