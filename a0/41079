P>
D>
	На Лили
D$

	По пътища неведоми поех,
	да търся нежната си половина;
	години в мрак се лутах без успех,
	докато юношеството ми мина.

	С девойки умни, хубави дружах,
	но сякаш пазен от върховна сила,
	не се обвързах с никоя от тях —
	съдбата друго бе ми отредила.

	Напътстваше ме тя като маяк
	по пътя към спасителния бряг
	и ме преведе свят и чист през мрака

	към Нея в Алмаматерния храм —
	единствената, истинската, там
	намерих с любовта си да ме чака!

@@	София — 1962 г.
P$
