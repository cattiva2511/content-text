P>
	Обичах те! И още продължавам
	халката си да нося с пиетет,
	и да се хваля, че след петдесет-
	годишен брак все тъй те обожавам.

	Обичах те! Ти беше най-доброто
	с което Бог — Съдба ме надари.
	Постигнах и най-дръзките мечти —
	спечелих с теб шестицата от ТОТО.

	Обичах те! И още те обичам,
	макар че съм от сетива лишен
	и на бостанско плашило приличам,

	и ти си баба крехка и ранима…
	Със всеки, края приближаващ ден
	ми ставаш все по-скъпа и любима!!!

@@	Сидни, Австралия — 2017 г.
P$
