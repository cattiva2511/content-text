P>
	Аз мъж съм стабилен, човек със морал,
	в служебен и личен живот преуспял,
	с прилична заплата, с луксозна кола,
	в колата — красива съпруга-мечта.

	Колеги ме срещат. „Изглеждаш добре!
	Втален, елегантен… същинско момче.
	Ела да се черпим, по мъжки, сами
	стриптийз да погледнеме — голи гърди…“

	И всички се хвалят. Един се развел.
	Жената на шефа друг с хитрост превзел,
	а трети любовници сменял през ден…

	„Зает съм, им казвам, вървете без мен!
	Аз нямам към чужди жени интерес —
	останах си мъж моногамен до днес!“

@@	София — 1987 г.
P$
