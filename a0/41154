P>
	Не беше любовта ни платонична
	като на рицар с благородна дама,
	а страстна, пламенна и романтична —
	такава сплав в живота вече няма.

	В началото очите ни омая
	и цели пет години, без да бърза,
	съдбите ни преплете… Чак накрая
	във брачно тайнство ни до гроб обвърза.

	Днес като споделим пред непознати,
	че половин век бракът ни направи,
	на нас те гледат като експонати…

	Не може всеки факта да приеме,
	че още има връзки трайни, здрави,
	макар и рядко, в туй модерно време!

@@	Сидни, Австралия — 2016 г.
P$
