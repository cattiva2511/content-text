P>
	Цъфтят в градината цветята
	със цветовете на дъгата
	и мамят нежни и красиви,
	като девици похотливи.

	С маркуча сутрин ги поливам,
	от мириса им се опивам
	и тласкан от мистична сила
	букет бера за мойта мила.

	А тя, застанала на прага,
	сънлива, сладко се протяга,
	лицето й цъфти в усмивка

	и закачливо ми подмята:
	„И аз съм цвете сред цветята,
	нуждаещо се от… «поливка!»“

@@	Сидни, Австралия — 1999 г.
P$
