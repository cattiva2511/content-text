P>
	Животът е ирония! Защо
	за да познаеш щастието, трябва
	да изживееш мъка и тегло,
	а той накрая пак от теб го грабва?!

	Защо ти е необходим шумът,
	за да се насладиш на тишината?
	И само в мрака могат да блестят
	на фона му звездите и луната?!

	Защо е нужно в самота, в копнеж,
	по цели нощи буден и умислен,
	да осъзнаеш нечие отсъствие

	и в миг на прояснение прозреш,
	че твоят свят е празен, пуст, безсмислен
	без неговото/нейното присъствие?!

@@	Сидни, Австралия — 2015 г.
P$
