P>
	В градината ми цвете разцъфтя.
	Подухна вятър… Аромат ме лъхна.
	Букет набрах — такава красота!
	Но скоро той увехна и изсъхна.

	В лехата пъстра пеперудка спря,
	но враг открила в мен, за миг настръхна
	и… в мрежата запърха със крилца —
	от свобода лишена, там издъхна.

	Ожених се за дивно същество.
	Но мина време… есен среброносна
	превърна в баба младостта красива!

	И аз се питам без ответ: Защо
	до красотата като се докосна,
	тя всеки път увяхва и загива!!!

@@	Сидни, Австралия — 2015 г.
P$
