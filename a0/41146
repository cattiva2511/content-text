P>
D>
	На Д-р Л. Атанасова
D$

	Тя свои стихове ми подари —
	наскоро стихосбирка бе издала
	и милата старица поясни,
	че болка, мъка в нея бе изляла.

	Зареях се в интимния й свят,
	очите си не можех да откъсна;
	една любов, като разцъфнал цвят
	от миналото й пред мен възкръсна.

	Обичала, обичана била,
	докато ги разделила смъртта,
	но спомените я крепяли жива…

	И аз разбрах, тя в своята тъга
	и болка в старческата самота
	бе горда с любовта си. И щастлива!

@@	Сидни, Австралия — 2014 г.
P$
