P>
	В живота си не съм обичал друга
	с любов така дълбока, всеотдайна,
	но твоя беше главната заслуга
	за брачната ми преданост безкрайна.

	Защото с красотата си, любима,
	с моминска добродетел съчетана,
	ти бе дори с богиня несравнима —
	до края без съперница остана.

	Не се намери втора, по-достойна,
	да те засенчи и да те измести,
	а случваше се с дейност непристойна
	да ми се врат девойки и невести.

	Когато притежаваш най-доброто,
	не ти привличат другите окото.

@@	Сидни, Австралия — 2016 г.
P$
