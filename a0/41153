P>
	Вървим по Куджи Бей род* двама,
	зора зори загадъчно красива,
	пред нас страхотна водна панорама
	с настъпващото утро се разкрива.

	Там долу се е ширнал океанът,
	зад хоризонта блика светлината
	и в небосвода, от пожар обхванат,
	денят се ражда, тъмен плащ отмята.

	И ето ни сред чайките на плажа,
	седим, отправили на изток взори;
	променя се със всеки миг пейзажа
	и току-виж небето се разтвори

	и изгревът — о, гледка несравнима,
	ни омагьосва и дъха ни взима!

@@	Сидни, Австралия — 2015 г.
P$
	[* Coogee Bay road — главна улица в предградието Куджи, която извежда до океана (Велики или Тихи океан).]
