P>
	Отивам да почивам — рекох аз —
	в леглото стари кости да наместя.
	Не ще се бавя повече от час —
	по-сладка е по-кратката сиеста.

	Повикай ме, потрябвам ли ти пак,
	на помощ ще се притека веднага;
	съпругът е другар, в семеен впряг
	на своята съпруга да помага.

	„Да те повикам?! Ти ще си заспал —
	Не съм наясно, колко е уместно?“
	Уместно е. Не бива да се чудиш!

	Подай без колебание сигнал!
	Заспалият от сън се буди лесно,
	умрелия не можеш да разбудиш!

@@	Сидни, Австралия — 2017 г.
P$
