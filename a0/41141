P>
	Луната гледаме по две причини:
	заради тайнственото й сияние
	и затова че в небесата сини
	е по-загадъчна от разстояние.

	Така жената с форми нежни, фини
	блести край нас, забулена в мечтание,
	и ний, мъжете, с месеци, с години
	я съзерцаваме със обожание.

	Като луната тя е вековечна,
	но по-загадъчна, по-непозната,
	по-близка, но и много по-далечна…

	Тя, нашата другарка и любима,
	която шества тука на земята,
	е от луната по-недостижима!

@@	Сидни, Австралия — 2015 г.
P$
