P>
	Ти шествуваш безименна, незнайна,
	зареяна по своя път сама
	и скрила съкровената си тайна,
	ме търсиш в многолюдната тълпа.

	И аз те търся. В мъки се терзая,
	предчувствам, че наоколо си ти,
	а все се разминаваме накрая,
	не се кръстосват нашите съдби.

	Ще те позная, стига да те зърна.
	Та твоят лик е всяка нощ пред мен
	и накъдето поглед да обърна,
	все него виждам — ласкав, мил, свещен!

	Кога най-сетне в ден щастлив, любима,
	край разминаването ни ще има!

@@	с. Лехчево, 1950 г.
P$
