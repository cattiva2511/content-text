P>
	Ако жена си си засегнал с нещо,
	ще тряска тя прозорци и врати,
	ще се развика, ще спори горещо,
	сълза ще пусне, но ще ти прости.

	Излъжеш ли я, па макар неволно,
	ще ти опява и натяква с дни —
	постъпил си „нечестно, грозно, долно…“
	Ще мине време, пак ще ти прости.

	Удариш ли я на шега със цвете
	и този път не ще се разведете,
	ще ти прости, окъпана в сълзи.

	Но ако тя, законната съпруга,
	случайно разбере, че има друга,
	ще те изгони и не ще прости!

@@	Сидни, Австралия — 2016 г.
P$
