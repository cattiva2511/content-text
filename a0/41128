P>
	Пристигнал другоселец с колесница:
	„Продавам сливи — викал той — за смет!“
	Невеста търсел, хубава наглед,
	но хем да е работна, хем чистница.

	Явили се девойки нежни, фини,
	донесли пълни кофи със боклук,
	но не намерил таз, що търсел тук,
	не му приличали на домакини.

	Накрая чак, девойче запъхтяно,
	донесло шепа прах, увит в бохча:
	„Прощавайте, че не дойдох по-рано.

	Едва това успях да събера!“
	Тогава той приклекнал на коляно
	и й поискал на место ръка.

@@	Сидни, Австралия — 2017 г.
P$
