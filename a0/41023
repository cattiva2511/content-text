P>
	Създаде бог всемирната вселена
	и с онзи първи порив на плътта
	политна любовта благословена,
	живота да разнася по света.

	Светата църква с догми и с канони
	я заклейми като позорен грях;
	през вековете с нея милиони
	живяха в лицемерие и страх.

	Бичуваха с богохулно слово,
	на кръста я разпъваха, но тя
	от пепелта се раждаше отново
	или възкръсваше ведно с Христа.

	А днес разкрепостена и свободна
	тя властвува по волята Господна.

@@	София, 1986 г.
P$
