P>
	Мъжът — добър баща, любим съпруг,
	на милата жена изневерява;
	тя, „другата“ го знае, но напук
	на таз, законната, го съблазнява.

	Но не е верен и на нея той…
	Яви се трета и й го отнема.
	Четвърта, пета, шеста… нямат брой.
	Богат сюжет, достоен за поема.

	Но боже мой, човешките съдби
	от памтивек превратни са били —
	остават на семейството в услуга…

	Той на любовниците до една
	накрая често слага пак рога
	но тоз път със… законната съпруга!!!

@@	Сидни, Австралия — 2016 г.
P$
