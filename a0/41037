P>
	Вий детството напуснахте, деца,
	и стъпихте охотно в пубертета;
	един етап житейски отлетя,
	поехте по-вълнуваща щафета.

	Гласът ви постепенно загрубя,
	израснахте… С душа от смут обзета,
	навлизате в света на любовта,
	и гордо шествате из интернета.

	Но чувствата ви бързо се менят,
	тестостеронът като ви раздруса,
	възторгът се редува със гневът,
	тъгата — с радост, дързостта — с покруса…

	Тъй егото ви в хаос се кове,
	и от младежи ставате мъже!

@@	Сидни, Австралия — 2017 г.
P$
