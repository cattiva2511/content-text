P>
	Да се събудиш рано сутринта
	с любимата до теб полузаспала
	и топла плът, за близост закопняла
	да милваш нежно с ласкава ръка.

	И бодър, свеж, усетил лъвска мощ
	да я обгърнеш и в прегръдка здрава
	безумно да я любиш до забрава,
	като жених през първа брачна нощ.

	Но ако някой ден те домързи,
	да утолиш нагона в плът корава
	и в размисъл, „To be or not to be“*
	[* „To be or not to be“ — Да бъдеш или да не бъдеш]
	пропуснеш своя дълг и ритуал,
	сънят пред секса предпочел, тогава
	ще значи, че си вече остарял.

@@	Сидни, Австралия — 2006 г.
P$
