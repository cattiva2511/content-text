P>
	Когато лириката й чета,
	душата й пред мен изниква жива
	и цял един безбрежен свят разкрива
	с тържествен блясък, с чиста красота.

	И с майсторски изплетени слова
	сърдечните си чувства ни излива,
	възпява своята съдба щастлива,
	богато я дарила с любовта.

	Не строфи, сякаш струни от сребро
	издават звуци ласкави, омайни
	и тихо шепнат нежни женски тайни
	от съкровено лично естество.

	Не би могъл да пише мъж така
	с такава обич, нежност, топлота!…

@@	Сидни, Австралия — 2016 г.
P$
