P>
	Откакто двама ни събра съдбата,
	не съм изпитвал от раздяла страх
	и ревността ми беше непозната —
	измама, изневяра не познах.

	Край нас семейства рухваха в руини,
	развеждаха се втори, трети път,
	а здрави връзки петдесет години
	все още крепко брака ни държат.

	Но днес отчаян, със сърце разбито
	аз чезна, страдам от любовна мъка,
	от черни грижи веч се поболях…

	Ревнувам те от старостта открито
	и мисълта за близката разлъка
	ме вледенява с адски, смъртен страх.

@@	Сидни, Австралия — 2015 г.
P$
