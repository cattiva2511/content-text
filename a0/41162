P>
	Елате да празнуваме, деца!
	На тоз ден преди петдесет години
	със баба ви съдбата ни събра
	и с неизмерно щастие дари ни.

	Животът ни премина в труд, в борба,
	преодоляхме трудности големи,
	но бракът ни до края устоя,
	не рухна пред житейските проблеми.

	И днешния ни юбилеен ден
	за всички ни е празник съкровен.
	Ако с духовна обич несломима

	не бяхме се оженили тогаз,
	ни майка ви, деца, и нито вас
	днес нямаше на тоз свет да ви има!

@@	Сидни, Австралия — 2014 г.
P$
