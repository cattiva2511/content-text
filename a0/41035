P>
	Девойко мила, в маркова премена,
	шедьовър Бог от тебе е създал,
	с божествен образ, чист като кристал.
	Нима не виждаш, че си съвършена?

	Какво от личицето си направи?!
	Защо им безразсъдно позволи,
	да ти съсипят витите вежди?
	Повлече се след модите нездрави.

	И устните ти, сякаш очертани
	от четката на майстор вещ с кармин,
	подути от ботокс и парафин,
	сега приличат на кървящи рани.

	Кой, мислиш, свестен и почтен младеж
	би ги целувал със такъв пълнеж?!

@@	Сидни, Австралия — 2017 г.
P$
