P>
E>
	по Феликс Арвер
E$
	Видял съм я в живота си един-единствен път,
	но в този съдбоносен миг не знам какво ми стана;
	една любов несподелена пламна в мойта гръд
	и чак до старини кърви сърдечната ми рана.

	Затворя ли очите си, тя вечно е пред мен,
	застинала във спомена ми като на картина,
	с неостаряващ лик, все тъй красив до днешен ден —
	тъй в тайно съзерцание животът ми премина.

	Да би могла да прочете тоз рицарски сонет,
	през смях навярно би си рекла: „Старец изкуфял!
	Сега да ме съзре, каква съм баба Яга,

	съсухрена и болна, на седемдесет и пет,
	ще се престори с ужас, че не ме е разпознал
	и от заблудата си излекуван… ще избяга!!!“

@@	Сидни, Австралия — 2013 г.
P$
