P>
	Бе искрена и чиста любовта ни.
	Такава рядко срещаме сега.
	Четем за нея в светските романи,
	като в добрите стари времена.

	Животът ни залагаше капани,
	отвред съблазни дебнеха плътта,
	зовяха ни сирени, Дон Жуани,
	но тя на напора им устоя.

	И оцеля! Но трябва да призная,
	че аз не всякога съм „лесен“ бил,
	стоически ти издържа до края —
	търпимост, такт, това бе в твоя стил.

	За всичко, в теб, най-мъдрата съпруга,
	аз виждам най-голямата заслуга!

@@	Сидни, Австралия — 2017 г.
P$
