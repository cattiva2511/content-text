P>
	Когато някой хванеш за ръка,
	не го показвай! В тайна да остане,
	че другата му е на свобода
	и непременно някой ще я хване.

	Най-често е приятел, близък твой,
	човек доверен… Ще те изненада —
	когато най не го очакваш, той
	ще те ограби подло, из засада.

	Доверие на никой нямай ти!
	Бижуто си на показ кой излага?!
	Привлича погледите отдалече,

	а има хора с алчни, зли очи.
	Във сейфа си го заключи веднага!
	Покажеш ли го, не е твое вече!

@@	Сидни, Австралия — 2016 г.
P$
