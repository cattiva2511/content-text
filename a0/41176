P>
	Отмина лятото горещо,
	със дъжд започна есента,
	засвири вятърът зловещо,
	мъгла се спусна, застудя.

	Жена ми на дивана свита,
	с очи към малкия екран
	„Не ти ли е студено — пита,
	измръзнах в този хол зандан.

	А бяха есени приятни
	в онез студентски времена,
	с цветя под листопади златни,
	през звездни нощи в парк с луна!“

	И мене треска ме обзема,
	и всички стави ме „въртят“,
	но не е в есента проблема,
	а в остарялата ни плът!

@@	Сидни, Австралия — 2011 г.
P$
