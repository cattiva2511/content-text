P>
	Разделихме се с клетви и въздишки,
	изтръгнах се от твоите ръце
	и скрих по мъжки в дрехите войнишки
	младежкото си влюбено сърце.

	Във влажните окопи и палатки
	аз носех твоя образ чист и свят,
	писмата ти със думи нежни, сладки
	поддържаха духа ми в студ и глад.

	Ти пишеше, че с любовта живееш,
	че в скуката с надежди се тешиш,
	за мен в самотни мигове копнееш
	и дните с нетърпение броиш.

	Когато есента се уволних,
	семейна те заварих… с друг жених!

@@	Михайловград, 1950 г.
P$
