P>
	Залюбих знатна дама, Дулцинея,
	аз, рицарят печален Дон Кихот;
	извърших славни подвизи за нея
	и станах неин роб за цял живот.

	Мадони срещах в секса обиграни,
	но с ни една не й изневерих.
	Борих се с мелници и с великани,
	честта й в бой неравен защитих.

	Копнях и чезнех в обич платонична.
	Когато триумфално се прибрах
	и се явих пред дамата обична,
	разбрах, че бе живяла в плътски грях

	с мъже неблагородни на провала
	и незаконно бе забременяла.

@@	Сидни, Австралия — 2007 г.
P$
