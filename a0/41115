P>
	Защо ме стрелваш с поглед закачлив,
	с лице в усмивка щедра засияло?
	Какво загатваш? И с какъв мотив?
	Какво намеква зрялото ти тяло?

	Познавам тоз безмълвен, ням език.
	Флиртуваш ти и с огъня играеш,
	но няма да успее твоят трик,
	не можеш с погледи да ме омаеш.

	Не ме ли виждаш, че съм побелял!
	Не знаеш ли, че имам внуци вече?
	Човек семеен, с принципи, с морал…
	За палавости времето изтече.

	Безкрайна бездна между нас лежи.
	Не ме достигат твоите стрели!

@@	Сидни, Австралия — 2012 г.
P$
