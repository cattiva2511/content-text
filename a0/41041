P>
	Как може две изцяло непознати,
	напълно чужди, странни същества,
	като се срещнат и Амур изпрати
	стрелите си към техните сърца,

	да станат толкоз близки и интимни,
	(на всяка здрава логика напук),
	че с чувства и с желания взаимни
	се озоват съпруга и съпруг?!

	Любов наричат таз могъща сила,
	усещам, че и в мен напира тя,
	и както здраво ме е обсебила,
	от нея няма да се отърва.

	Къде е мойта мила непозната,
	с която ще ме свърже тъй съдбата?!

@@	с. Лехчево — 1958 г.
P$
