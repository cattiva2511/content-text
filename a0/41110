P>
D>
	На Д.
D$

	Като се срещна с нея, всеки път
	широко тя ръцете си протяга
	и бузи за целувки ми подлага,
	а те под мазен пласт от крем дъхтят.

	На тръгване, пак ни в клин ни в ръкав,
	ме сграбчва и в прегръдката си здрава
	да я целувам, пак ме принуждава…
	Досадно нещо! И не съм ли прав,

	да смятам, че с подобен ритуал
	се хората сбогуват при раздяла,
	когато дълъг път им предстои,

	или е някой смъртно заболял?!
	Но всеки път! Май тя е полудяла.
	Ще й го кажа скоро vis-à-vis*!
	[* vis-à-vis — лице в лице]

@@	Сидни, Австралия — 2017 г.
P$
