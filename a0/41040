P>
	О, колко нежни романтични песни
	наслада са ми носели до днес
	и в смутни, трудни времена на стрес
	лекарства са били за мен чудесни!

	Ала една незабравима песен*
	[* Романс от филма „Ромео и Жулиета“ — 1965 г.]
	е цял живот над всички взела връх
	и чуя ли я, затаявам дъх,
	и в спомен мил от младостта унесен,

	аз виждам пак с душа, от смут обзета,
	красив, вълнуващ филмов епизод:
	Площад… Верона… В пъстрия народ
	Ромео среща свойта Жулиета

	и там на родови вражди напук
	се влюбват двамата един във друг.

@@	Сидни, Австралия — 2016 г.
P$
