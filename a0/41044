P>
	Тя в моите мечти се появи —
	невинно, нежно, прелестно създание
	и в унес благ притворя ли очи,
	я съзерцавам с почит, с обожание.

	За нея пиша нежни стихове,
	прочитам й ги всяка нощ до късно,
	а в погледа й сякаш се чете:
	„Дете съм още, чисто и невръстно!“

	Ще дойде ден, когато възмъжал,
	(и тя девойка до тогаз ще стане),
	ще я открадна аз на коня бял
	и в луд галоп с любов ще ми пристане.

	И ще се реем в небесата сини —
	две ангелчета в райските градини.

@@	с. Лехчево, 1955 г.
P$
