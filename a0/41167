P>
	След петдесет години брак съвместен
	така сме сраснали със мойта мила,
	че тя, ще бъда откровен и честен,
	е идентичността ми претопила.

	Например, тъкмо хрумне ми идея
	за нещо важно, (знам, не ви се вярва),
	но всеки път преди аз да успея,
	да й го кажа, тя ме изпреварва.

	Да! Телепатия от висша класа!
	Не дай си, боже, на съседна маса
	във ресторант да зърна бабка сладка,

	тя мислите ми тутакси прочита
	и тайно с крак под масата ме рита…
	Та с право я наричам телепатка!

@@	Сидни, Австралия — 2014 г.
P$
