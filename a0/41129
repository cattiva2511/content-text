P>
	Попитали навремето Жорж Санд,
	жена, открито скарана с морала
	и редом със писателски талант,
	богат любовен опит насъбрала:

	„Възможно ли е в тоз неверен свет,
	човекът многократно да обича
	и всеки път при всеки нов обет
	във вярност и любов да се обрича?“

	„Да! — рекла тя — От личен опит знам —
	И мисля, че за никой не е тайна,
	че в нас могъщ инстинкт за близост дреме.

	Обичах всякакви мъже със плам,
	била съм предана и всеотдайна,
	но никога в едно и също време!“

@@	Сидни, Австралия — 2017 г.
P$
