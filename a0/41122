P>
	Мени се всичко. Нищо не остава
	едно и също и след миг дори.
	Различна е и нашата представа
	от таз за миналите близки дни.

	Което е било преди години
	през нашите щастливи младини,
	макар че в свидни спомени сладни ни
	и него днес забрава го грози.

	Девойката, любящата съпруга
	и тя, щом стане баба, не е съща;
	сломена от житейски ветрове,

	по външност и сърце е вече друга —
	превърнала се е в свадлива тъща
	и падне ли й, ще те предаде!

@@	Сидни, Австралия — 2016 г.
P$
