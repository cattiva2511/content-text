P>
	Понякога носталгия ме връща
	в онези мили ранни младини,
	към стаята ми в бащината къща,
	в която моя дух Амур смути.

	И днес, накрая на света, за мене,
	макар че с нищо ценно не блести,
	тя има по-особено звучене
	и то не се измерва със пари.

	През звездна вечер с тайнствена омая
	и жив концерт на влюбени щурци
	тя ми открехна дверите на Рая —
	най-висшето блаженство ми разкри.

	Там, с порива на зажъднял монах
	за пръв път в нея любовта познах!

@@	Сидни, Австралия — 2014 г.
P$
