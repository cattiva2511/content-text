P>
	Тъй както нежно, мило е вълчето,
	с невинността на малкото дете,
	а става хищник като порасте,
	така невръстното момче, в което

	инстинктът древен на ловеца дреме,
	достигне ли веднаж до пубертет,
	като младеж от ловна страст обзет,
	усеща, че за секс дошло е време.

	И здраво стъпил на железно стреме,
	се хвърля след девойките на лов,
	опънал лъка, винаги готов
	моминството им свято да отнеме.

	В младежа, който те с надежда чакат,
	съжителстват и принцът, и дивакът!

@@	Сидни, Австралия — 2016 г.
P$
