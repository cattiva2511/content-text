P>
	Жена омъжи ли се за пари —
	с богатство без любов не се живее,
	при първи случай ще изневери,
	мъжа напуска, като обеднее.

	И той я гони, сваля й звезди,
	пред красотата й благоговее,
	но я разлюбва, щом дете роди
	и погрознее и надебелее.

	Имане, титли, младост, красота…
	вещаят ефимерност и забрава;
	загубим ли ги, губим любовта —
	и тя след тях безследно отлетява.

	Обикнем ли душата — тя е вечна,
	и с нея любовта е безконечна!

@@	Сидни, Австралия — 2015 г.
P$
