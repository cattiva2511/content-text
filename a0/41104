P>
	На сън гласът й да ме призове,
	сред триста други ще го разпозная;
	напомня ми на сребърно звънче,
	огласящо градините на Рая.

	Прозвънне ли, разбужда моя дух,
	за творчески дела ме вдъхновява
	и цял във слух, за всичко чуждо глух,
	изплитам стих за нейната __прослава__.

	Познавам бивши хубавици аз,
	запуснали се и надебелели,
	и с гласове от старост загрубели,

	а милата ми с чист, момински глас,
	като звъна от сребърна камбана,
	красавица до днешен ден остана.
@@	Сидни, Австралия — 2015 г.
P$
