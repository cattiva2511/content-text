P>
	Къде изчезна любовта? Къде е
	онази обич страстна, бурна, дива,
	която каменни прегради срива
	и с векове сърца и дух владее?!

	Кой древен бизнесмен с порочни нрави
	за продан на пазара я изкара
	и в свят на лъст, развала и поквара
	разменна вещ и стока я направи?!

	Къде е любовта безсмъртна, свята,
	оназ на Шекспир, Данте и Петрарка?
	Защо и днес, тя в плен на суетата

	като звезда светлее в нощ мъглява
	и мами по-блестяща и по-ярка,
	ала уви! Душите ни не сгрява!

@@	Сидни, Австралия — 1995 г.
P$
