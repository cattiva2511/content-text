P>
	Не може смелостта да се измери,
	ако не си опасност преживял;
	ако не си сънувал, как потери
	те гонят и намушкват със кинжал.

	Не би узнал и пълните размери
	на верността по светския морал;
	не би могла криле тя да разпери
	без изкушение да си познал.

	Аз пример съм за допотопна птица —
	съпруг, останал верен до смъртта,
	ала не претендирам за медал.

	Не срещнах по-чаровна хубавица,
	по-умна, по-достойна, по-добра…
	Но ако бях — дали бих устоял?!

@@	Сидни, Австралия — 2017 г.
P$
