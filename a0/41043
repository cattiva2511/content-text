P>
	Не знаеш ли незнайнице, кажи,
	че аз те търся под дърво и камък?
	Не можеш ли при мен да дойдеш ти
	в душата ми — за теб отворен замък?

	В съня ми нощем да ме посетиш,
	в мечтите ми наяве да изплуваш
	и ми оставиш някакъв фетиш —
	реален знак, да знам, че съществуваш.

	За всеки има някой отреден,
	и ти си тъй орисана за мен,
	по неотменен висш закон и воля!

	Къде ли си сега? В коя страна?
	Не чуваш ли как страстно те зова
	и с тоз сонет за любовта ти моля?!

@@	с. Лехчево, 1957 г.
P$
