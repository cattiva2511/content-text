P>
	Вървим ний в парадни редици,
	ний, „зайците“ — млади войници
	с мъжествени дръзки очи.
	Край нас като в сънища нежни
	се реят с походки небрежни
	тълпи сексапилни жени.

	Под нашите стегнати стъпки
	трепери, обзета от тръпки,
	любимата майка земя.
	Умора гърдите изгаря
	и ехото звънко повтаря
	войнишкото гръмко „Ура!“

	Ний пеем и нашите песни
	разказват за битки чудесни,
	за паднали в боя бойци,
	а в спомени, минали срещи
	възкръсват в сърцата горещи,
	ний пеем, но скръб ни души!

@@	Перник — 1957 г.
P$
