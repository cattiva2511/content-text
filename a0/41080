P>
	Аз четвърт век се лутах във мъгла.
	Като слепец я търсех без надежда.
	Но как без име да я призова —
	дори не знаех външно как изглежда.

	Във лунни нощи вън с тъга следях
	светулките с наивната идея,
	че както зайчето* една от тях
	[* Намек за детската песничка „Зайченцето бяло“.]
	накрая да ме заведе при нея!

	Тъй без любима дълго чезнех аз
	в прегръдките на обич безответна;
	когато най-отчаян бях, тогаз
	внезапно пред очите ми просветна:

	Докато съм я търсел нощ и ден,
	тя неотлъчно е била до мен!!!

@@	София — 1964 г.
P$
