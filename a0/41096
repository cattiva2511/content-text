P>
	В мен се борят обич и желания…
	Влюбен съм безумно лудо в нея,
	а горя, разяждан от терзания —
	в лъст неутолима вехна, крея.

	Мъките ми тя не подозира
	и по детски чиста, доверчива
	в тесен минижуп се демонстрира,
	женските си прелести разкрива.

	Страстите си как да обуздая,
	без невинността й да отнема?!
	С акт греховен, знам, ще я убия…

	В гражданското влезохме накрая
	и решихме сложната дилема
	пред закона, с брачната тапия!

@@	София — 1964 г.
P$
