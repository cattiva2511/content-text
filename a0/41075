P>
	Душата ми към теб е устремена,
	теб, само теб обичам на света,
	но ти към мен си леденостудена
	и глуха за любовните слова.

	През изпитната сесия те чаках,
	на брак решен, но ти не се яви.
	Напразно те зовях назад и плаках —
	сърцето ти, уви! не се смили.

	Ти с друг избяга, блуднице лъжовна,
	за теб било е всичко фалш, лъжа,
	но моята любов е безусловна —
	отново съм готов да ти простя.

	О, тройчице, чуй моята въздишка,
	върни се пак в студентската ми книжка!

@@	София — 1962 г.
P$
