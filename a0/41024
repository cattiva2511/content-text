P>
	Понеже няма хора идентични
	и всеки по свой собствен път върви,
	и нашите любови са различни,
	и уникални личните съдби.

	И не е нужно да си Казанова,
	ни онзи театрален Дон Жуан,
	за да намериш конската подкова,
	и изживееш истински роман.

	Макар че тези връзки са банални
	за мнозинството… и за мен поне,
	дори когато най са тривиални,
	все нещичко безценно крият те.

	И точно тази гама многолика
	по същност прави любовта велика!

@@	Сидни, Австралия — 2017 г.
P$
