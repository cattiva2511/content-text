P>
D>
	На Фуки К.*
	[* Фуки К. — есперантистка от Япония, с която кореспондирах в гимназията.]
D$

	Как искам да ми порастат криле!
	И като птица волна, лекокрила,
	да литна с тях към синьото небе
	и по света да търся мойта мила.

	Аз зная само, че живее тя
	в една далечна източна държава,
	където от незнайни времена
	най-рано сутрин слънцето изгрява.

	Ще прелетя над морски ширини,
	над китни градове с пагоди пищни,
	над снежни вулканични планини,
	над паркове със разцъфтели вишни.

	И ще кръжа, докато я открия —
	криле за отдих чак тогаз ще свия.

@@	с. Лехчево, 1956 г.
P$
