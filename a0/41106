P>
	„Цял месец главоболие жестоко
	ме мъчи и се тровя с аналгин,
	а да не се досети ни един
	от нас, че кръвното ми е високо.

	Нали сме лекари и всеки има
	слушалка и за кръвно апарат.
	Защо не си го мериме чат-пат?!
	Подобна грешка е недопустима.“

	И аз съм този пропуск забелязал,
	и си задавам същия въпрос.
	Ала нима случайно е това?!

	Народът много мъдро го е казал,
	че обущарят често ходи бос,
	а гол — шивачът. Та и ний така!!!

@@	Сидни, Австралия — 2016 г.
P$
