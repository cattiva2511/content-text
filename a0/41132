P>
	Той идвал сутрин в старческия дом
	със бабата си да закусят двама;
	в дементен мир до него седешком
	го гледала тя безучастна, няма…

	Попитали го, щом безспорно тя
	не го познава, той защо тогава
	ни ден не е пропускал до сега
	и продължава да я посещава.

	„Така е — рекъл старецът смутен —
	от пет години тя не ме познава
	и името ми също тъй не знае,

	но не това, по-важно е за мен,
	че в спомените ми тя е такава,
	каквато бе и аз я знам коя е!!!“

@@	Сидни, Австралия — 2016 г.
P$
