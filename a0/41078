P>
	По-малко от дузина бяха те —
	момичета посвоему красиви,
	докосваха в младежки дни щастливи
	различни струни в моето сърце.

	Кръстосваха се нашите съдби,
	но скоро се разделяхме навеки
	и тръгвахме по собствени пътеки,
	да търсим щастието си сами.

	Днес те са остарели като мен
	и кой ги знай где са се разпилели,
	а някои са може би умрели,
	но аз ги нося в спомен съкровен,

	и като пъстър свеж букет цветя
	един ден в гроба ще ги отнеса!

@@	Сидни, Австралия — 2017 г.
P$
