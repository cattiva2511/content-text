P>
	Не знам поет, на този свят живял,
	душата си, дълбоко наранена
	от пламенна любов несподелена
	в безсмъртни строфи да не е излял.

	А аз, потеглил към осемедест,
	не съм изпитал стрес, любовна мъка,
	нито сърдечна болка, ни разлъка —
	обичах и обичан бях в ответ.

	Живях в безбурен, тих семеен кът.
	Съдбата любовта ми не попари
	с дела бракоразводни, с изневяри,
	и днес спокойно дните ми текат.

	Но без страданията и греха
	шедьоври не можах да сътворя!

@@	Сидни, Австралия — 2015 г.
P$
