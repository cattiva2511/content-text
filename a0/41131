P>
	Когато срещна в парка двойка стара —
	прегърбен дядо с баба под ръка,
	отново се възвръща мойта вяра
	във брачния съюз и в любовта.

	Те явно до сега са устояли
	на злост, съблазни, клюки и лъжи…
	И аз се питам всеки път, каква ли
	магична сила брака им крепи.

	Не са пари с блага материални,
	не е разгулен празен кух живот,
	а истинско другарство в дни страдални,
	в несгоди, мъки, труд и кървав пот,

	които са споили в здрава сплав
	до гроба брака им солидно здрав.

@@	Сидни, Австралия — 2014 г.
P$
