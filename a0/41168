P>
	Да беше ни предсказала гледачка,
	че някога в дълбоки старини
	нас телепатия ще сполети,
	бих я нарекъл луда и простачка.

	Но стана тъй, че и по-рано даже
	ни свърза с милата един секрет:
	намисля нещо аз, тя по-напред,
	прочела мислите ми ще го каже.

	Очи отвори тя и аз се будя.
	Към кухнята потегля, тя — след мен.
	Веч нямам тайни — вечно съм следен
	и не без основание се чудя,

	дали един ден в моите обятия
	ще легне в гроба с мен… по телепатия!

@@	Сидни, Австралия — 2016 г.
P$
