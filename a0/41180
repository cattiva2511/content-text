P>
	Лицето ти щом зърна, всеки път
	зад бръчките, като през ситна мрежа,
	пред мен се очертава пак ликът
	от младостта ти — пъпка дивна, свежа.

	И чувствата ми с неувяхващ плам,
	житейски светски бури надживели,
	в сърцето ми отекват като в храм
	с небесен свод, без край и без предели.

	Животът като вихър прелетя,
	обрули ни, на старост ни обрече,
	пред нас е мрак, надежда няма вече…

	Но твоята моминска красота
	във спомените ми, старице мила,
	до днешен ден не се е състарила!

@@	Сидни, Австралия, 2017 г.
P$
