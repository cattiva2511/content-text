P>
D>
	На И.
D$

	Ти веч не си дете, девойка стана,
	невинно нежно ангелче с крилца;
	не си изпитала душевна рана,
	не си познала още любовта.

	Но тя те следва бърза и припряна
	с измамен блясък, с мнима красота
	и ти я гледаш явно поласкана
	през очила със розови стъкла.

	Край теб е джунгла — стрелят със куршуми.
	Не го съзнаваш. Как ли би могла
	да различиш от искрените думи
	лъжовните?! Овцата от вълка?!

	Ти носиш в своето порасло тяло
	душата на детето недозряло.

@@	Сидни, Австралия — 2016 г.
P$
