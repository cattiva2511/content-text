P>
	С един-единствен кратък епитет
	бих обрисувал моята любима
	и този епитет е „несравнима“,
	но той обхваща качества безчет.

	Красива е като модел наглед,
	но с красота естествена, не мнима,
	в гърдите си сърце на ангел има
	и нежен, благ характер като мед.

	Тя, с диплома от университет
	е също първокласна домакиня,
	а в кухнята — вълшебница богиня!…

	Достигнах до седемдесет и пет,
	но не намерих като нея друга,
	по-ценна и по-предана съпруга.

@@	Сидни, Австралия — 2015 г.
P$
