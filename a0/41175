P>
	Откакто те познавам до сега
	съм свързан с теб като в скачени съда,
	със клетва, че за вечни времена
	другар и вечен спътник ще ти бъда.

	И не престъпих брачния оброк,
	над половин век веч сме неразделни,
	необичайно дълготраен срок
	в неверен свят на бракове пределни.

	На някои хора този факт звучи
	като хвалба, но има и такива,
	които завист ги яде или
	ни гледат със насмешка жалостива,

	оплаквайки ни живи в дружен хор:
	„Такъв брак е по-лош и от затвор!!!“

@@	Сидни, Австралия — 2017 г.
P$
