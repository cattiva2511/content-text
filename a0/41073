P>
	Ехти Олимп от веселби и смях,
	пируват боговете на Елада.
	С бокал в ръка и ти празнуваш с тях,
	богиньо моя, хубава и млада.

	Бог Ерос прав до теб стои пиян,
	опипва те без срам ръката чужда,
	лицето ти пламти от смут и свян,
	в невинна плът нагонът се пробужда.

	Аз чезна сам, застанал отстрани,
	десницата ми в здрав юмрук се свива;
	Амур ми праща огнени стрели
	и ревност ме обзема груба, дива…

	Накрая ще убия твоя бог,
	така ще свърши моят сън жесток!

@@	София — 1980 г.
P$
