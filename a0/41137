P>
	Любов, която е възпламенена
	от мимолетно блеснала искра
	при сблъсъка на погледа с плътта,
	е краткотрайна и несподелена.

	На красотата крехка, въжделена
	робува, сляпо подчинен тя,
	но гасне с нея, щом от старостта
	с бразди и с бръчки бъде похитена.

	А чувството, което постепенно
	в душата се заражда и расте,
	и крепне бавно, старост не познава.

	То като нея, трайно и нетленно,
	ще я съпътства цели векове
	и няма да го угаси забрава.

@@	Сидни, Австралия — 2016 г.
P$
