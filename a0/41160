P>
	Не зная друга дума, в послеслов,
	за да опиша чувството интимно,
	което ни обвързваше взаимно,
	освен една-единствена — любов!

	Дълбока, крепка, чиста беше тя
	и повече от петдесет години
	във здрав, непоклатим съюз крепи ни —
	как иначе бих обяснил това!

	И други двойки знам, по този път
	преди, със нас или след нас поели,
	едни са живи, други са умрели,
	но вече те на пръсти се броят.

	Днес секса с прозвище „любов“ наричат —
	тъй брака на отмиране обричат!

@@	Сидни, Австралия — 2017 г.
P$
