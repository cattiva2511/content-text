P>
	Ти цели пет години бе край мен,
	чаровен ангел, образ нежен, мил…
	И днес съм все така озадачен,
	какво съм гледал и къде съм бил!

	Как може в шестата година чак,
	внезапно да прогледна в кратък миг
	и аз, незрящият, по божи знак
	тогава да се влюбя в твоя лик?!

	Но точно в този миг се осъзнах,
	че съм пореден N-ти кандидат
	и ме разкъса безнадежден страх —
	от рай, животът ми прерасна в ад.

	А по-нататък всичко бе съдба —
	тя в доживотен брак ни съчета!

@@	Сидни, Австралия — 2017 г.
P$
