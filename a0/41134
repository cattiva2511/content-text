P>
	И днес важи изреченото слово
	от древните стоици — мъдреци.
	Например: „Под небето нищо ново“ —
	правдиво и съвременно звучи.

	Животът по спирала се повтаря.
	Събития от векове назад
	се случват пак преди и след Олтаря —
	любов, измами, ревност, лъст, разврат…

	Една от бабите ми се отдала
	мома на моя дядо преди век
	и чак след месец с него се венчала —
	той явно бил добър, почтен човек.

	Това, което в наше време става,
	е явно също ставало тогава!

@@	Сидни, Австралия — 2016 г.
P$
