P>
	Ний повече от петдесет години
	подреждахме семейното гнездо;
	прогресът с модни вещи съблазни ни
	и всичко в множествено бе число.

	Надкупили сме във излишък стоки —
	такъв бе нашият еснафски свят,
	с цени, според заплатите, високи —
	обричахме се зарад тях на глад.

	Непоправими, днес отчитам, грешки!
	От десетте родопски одеяла,
	които пазим в скрина до сега,

	не смогнахме в един живот човешки,
	две да износим… Чака ни раздяла
	със още куп надкупени неща!!!

@@	Сидни, Австралия — 2017 г.
P$
