P>
	През целия семестър си караме живот,
	но с мъките Христови през сесии сурови
	сме винаги готови, да стреляме с „пищови“ —
	ний, славните студенти, цвета на цял народ.

	Парите щом похарчим, с неистов труд и пот,
	сред нощ като хамали, не яли, не доспали,
	пренасяме чували по гари и по хали —
	ний, бедните студенти, надянали хомот.

	Нас вечно ни преследват, като дивеч на лов,
	че ний сме лесна плячка за дъщери и майки,
	играчка за самотни вдовици и хазайки —
	ний, нощни каубои, родени за любов.

	Щом следването свърши, си губим свободата —
	за жителство софийско надяваме халката.

@@	София — 1963 г.
P$
