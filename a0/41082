P>
	Вървим из парка — две отделни сянки.
	Над нас блещукат ярките звезди.
	Луната над разлистените гранки
	с усмивка любопитно ни следи.

	Откликна ти на моята покана —
	на тайна Първа среща с мен дойде.
	Най-сетне чудото реалност стана
	и ето ме на Седмото небе.

	С младежки устрем ти се обяснявам,
	във своята любов те уверявам…
	Ти, доверчиво слушайки, сама

	от смут и свян момински прималяла,
	на рамото ми се отпусна цяла…
	Две сенки бяхме — станахме една!

@@	Сидни, Австралия — 2015 г.
P$
