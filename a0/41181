P>
	Навярно много сме се променили
	след петдесет години — то личи,
	но ти за мен си все онази Лили,
	която помнят моите очи.

	Пред погледа ми са се съхранили
	моминските ти прелестни черти
	и кожата ти нежна, боже мили,
	без бръчки все така пред мен блести!

	Аз с миналото в днешното живея,
	така и в старостта се чувствам млад,
	от него всеки час и миг лелея,
	и искам в Тоя и на Оня свят,

	да те запазя в моите очи,
	каквато бе, а не каквато си!!!

@@	Сидни, Австралия — 2017 г.
P$
