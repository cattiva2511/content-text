P>
	Тя в таблета с часове и дни се взира
	и застинала в една и съща поза
	рови, търси, информация събира,
	как да се спаси от остеопороза.

	Струпала е упражнения — могила,
	на теория, разбира се, на книга
	и така дълбоко в тях се е вглъбила,
	че за тренировки време не й стига.

	Аз й правя постоянно забележка,
	да не се помръдва с часове е грешка
	и й преповтарям правило основно:

	Важно е да движи кокали и стави
	и каквито упражнения да прави,
	да ги прави постоянно и редовно!!

@@	Сидни, Австралия — 2012 г.
P$
