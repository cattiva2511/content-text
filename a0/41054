P>
D>
	На Мими
D$

	Не знам кога и как, но нещо стана
	и в мен сърдечна струна затрептя,
	и от тогаз, след странната промяна,
	ти заблестя в по-друга светлина.

	Какви очи! Едва сега ги виждам.
	С цял инч ресници, с изомруден цвят.
	От ревност вече чувствам, че завиждам
	на тоз, комуто обич ще дадат.

	Седим ний в клас един до друг на чина —
	в живота всичко става по причина.
	Какво ли бог е отредил за нас?!

	Защо в един съдбовен ден, когато
	и в теб потрепне чувство нежно, свято,
	избраникът ти да не бъда аз?!

@@	Михайловград, 1956 г.
P$
