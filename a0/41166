P>
	Израснах сред момичета — богини,
	но нямах шанса да се любя с тях;
	в най-буйните ми пламенни години
	като монах за изпити четях.

	Цветя засаждах (още ги сънувам),
	в дома ми красотата да цъфти,
	но нямах време да им се любувам —
	работих денонощно за пари.

	Мечтаех да пътувам по чужбина,
	да видя чудесата на света,
	а в робски труд живота ми премина,
	накрая ме обрули старостта.

	С пари и време съм богат сега,
	но нямам за наслади сетива!!!

@@	Сидни, Австралия — 2011 г.
P$
