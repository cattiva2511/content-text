P>
	Съчувствам аз на днешните младежи!
	Достигнали до пубертет едва,
	започват секс, наивни и невежи,
	преди да са познали любовта.

	Те първа брачна нощ с милувки сладки
	не ще изпитат нивга в този свят;
	ни трепети, вълнения, догадки
	пред тайнството на акта непознат.

	След сватбения пир нетърпеливо
	не ще се впуснат в брачното легло.
	Душите, чрез плътта, в блаженство диво
	не ще се слеят с обич във едно.

	И няма да изпитат красотата
	на любовта възвишена и свята.

@@	Сидни, Австралия — 2012 г.
P$
