P>
	Вървиш, обхванат от любовни тръпки
	по звезден път на Седмото небе —
	отъпкан път от милионни стъпки,
	минавали по него с векове.

	Усмихваш се блажено и омайно,
	с любимото създание до теб;
	зад облаче, опънал лъка тайно
	стрелите си към вас изстрелва Феб.

	И с вяра, че сте предопределени —
	единствени щастливи същества,
	се считате от Бог благословени
	с най-висшето блаженство — любовта!

	Подобно милиони преди нас
	по този път съм минал тъй и аз.

@@	Сидни, Австралия — 2017 г.
P$
