P>
	Нощес видях, че стаята ти свети —
	през процепа под твоята врата
	издайна светлина се провидя
	и смешен спомен нещо ме подсети.

	Хазайката на мой познат следяла,
	да стане двадесет и два часа
	и всяка вечер точно на мига
	изключвала бушона — ток пестяла.

	Потрепна в мен детето пакостливо,
	майтап ще си направя с теб сега,
	безсънието ти ще изцеря…

	Пристъпих като котка предпазливо,
	бушона тихомълком отвъртях
	и ме разтърси глух, беззвучен смях!!!

@@	Сидни, Австралия — 2017 г.
P$
