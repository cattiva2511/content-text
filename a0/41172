P>
	Застана тя с цял ръст пред огледало,
	огледа се и рече: „Погледни!
	Отслабнала съм май в лице и тяло…
	Кажи, не мислиш ли така и ти?“

	Въпросът бе, да си призная, труден,
	а отговорът, Боже опази!
	Като в небрано лозе бях принуден,
	да си послужа с някакви лъжи.

	Но за подобно нещо нямах сила.
	И деликатно се измъкнах: „Мила,
	аз цял живот към тебе честен бях.

	Не съм те с нищо до сега излъгал,
	но от въпроса ти, притиснат в ъгъл,
	не ме насилвай, да извърша грях!“

@@	Сидни, Австралия — 2017 г.
P$
