P>
	Всеки ден, всеки час, всеки миг
	аз очаквам любимия лик
	да застане отново до мен
	от нескрита любов озарен.

	И да тръгнем из парка сами,
	уловени ръка за ръка,
	да мечтаем за бъдните дни,
	а край нас да препуска нощта.

	Тези срещи под лунни лъчи
	ме изпълват с тревога и страх,
	че раздяла ги дебне, уви!
	И самотен ден идва след тях.

	Ех, кога с ритуала познат
	ще празнуваме сватбен обряд,
	за да бъдеш законно до мен
	всеки миг, всеки час, всеки ден!

@@	София, 1964 г.
P$
