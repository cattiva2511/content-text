P>
	Аз знаех в онзи съдбоносен миг,
	когато любовта ме покоси,
	че съм намерил в твоя скромен лик
	момичето на своите мечти.

	Как стана? Сякаш след моментен клик,
	внезапно взорът ми се проясни
	и не стрела, а остър боен щик
	Амур запрати в моите гърди.

	А цяло следване ти бе край мен,
	и с риск да те загубя всеки ден,
	се чудя как „свободна“ оцеля!

	И днес като обърна взор назад,
	се убеждавам, че на този свят
	животът се урежда по съдба!

@@	Сидни, Австралия — 2017 г.
P$
