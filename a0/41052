P>
	Да си влюбен в някой е прекрасно!
	Слънце свети в моята душа,
	сякаш ми пораснаха крила —
	с тях се рея из небето ясно.

	Нищо не е трудно, тежко, сложно,
	всичко върша бързо, с лекота,
	бих могъл света да покоря —
	невъзможното е днес възможно.

	Любовта духа ни извисява,
	прави ни по-щедри, по-добри;
	тя не се измерва със пари,
	щастие, богатство означава.

	Да си влюбен е велико нещо,
	препоръчвам ви го най-горещо!

@@	Михайловград — 1956 г.
P$
