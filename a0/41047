P>
D>
	На Жозефина
D$
	Гълъбче, гълъбче, мило дете,
	с дивни чаровни очи!
	Ти ме омая, сърцето ми взе,
	моя дух волен сломи.

	Няма за мен вече мир и покой —
	в мисли по теб се топя,
	виждам навсякъде образа твой,
	но ме облъхва тъга.

	Бездна дълбока лежи между нас.
	Бог те е с хубост създал,
	ала с посредствена външност съм аз
	и в безнадеждна печал

	прося любов с моя жален сонет
	без да получа ответ!

@@	с. Лехчево, 1954 г.
P$
