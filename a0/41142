P>
	На Осми март празнуваме жената,
	поднасяме й картички, цветя,
	защото синоним на красотата,
	на нежност, обич и любов е тя.

	Защото тя ни ражда и отглежда,
	в безсънни нощи зорко бди над нас;
	кураж ни вдъхва, вяра и надежда,
	подкрепя ни в решителния час.

	Защото всички грешки ни прощава,
	обидите преглъща и търпи.
	Не иска нищо и не получава —
	слугиня денонощна… без пари.

	Не ден, година да й подарим,
	дълга си няма да й изплатим!

@@	Сидни, Австралия — 2014 г.
P$
