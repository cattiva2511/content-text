P>
	Из улиците сънни скитах —
	млад момък с влюбено сърце,
	и с недоверие се питах,
	обича ли ме или не.

	От първа среща се завръщах,
	получил клетви за любов;
	объркан мислено прегръщах
	телцето крехко с порив нов.

	И пак с целувка непохватна
	докосвах образа свещен,
	а тя така и не отгатна,
	че бях несръчен и смутен.

	Туй първо влюбване в забрава
	заглъхна като тих акорд,
	ала и днес както тогава
	се чувствам умилен и горд!

@@	Михайловград, 1980 г.
P$
