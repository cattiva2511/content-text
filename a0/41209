>	1.

	Събудих се и…


>	2.а.

	Станах бързо…


>	2.б.

	Притворих очи и задрямах…


>	3.а.а.

	Погледнах с любов към нея…


>	3.а.б.

	Протегнах се и влязох в банята…


>	3.б.а.

	Но сънят не се връщаше…


>	3.б.б.

	Отново ме унесе…


>	4.а.а.а.

	Тя беше толкова красива в съня си…


>	4.а.а.б.

	Леките облачета върху лицето й започваха да ме плашат…


>	4.а.а.в.

	Сетих се за прекрасната вечер и бурната нощ…


>	4.а.а.г.

	Искаше ми се да я събудя с целувка, но просто нямах време…


>	4.б.а.а.

	Да можеше да си спомня името й…


>	4.б.а.б.

	Неочакваната красавица, която срещнах в бара…


>	4.б.а.в.

	Наистина ли тя ми се врече нощес за цял живот…


>	4.б.а.г.

	Отидох в кухнята — исках да я изненадам със закуска в леглото…


>	4.в.а.а.

	Студен душ, бързо бръснене — ежедневие…


>	4.в.а.б.

	Потреперих при вида на ваната, мушнах се под душа…


>	4.в.а.в.

	Избръснах се набързо — отдавна не обръщах внимание на вида си…


>	4.в.а.г.

	Две шепи вода на лицето, обтриване с влажна кърпа — и напред…


>	4.г.а.а.

	Закъснявах, а старият мърморко сигурно пак ме чакаше на входа…


>	4.г.а.б.

	Имах време само да сменя бельото, затова пък се облях с дезодоранта щедро…


>	4.г.а.в.

	Обстойна вана, спокойно бръснене, лек масаж на автоматичния масажор — отдавна не се притеснявах, че някой от работещите във фирмата ми ще ме гледа укорително…


>	4.г.а.г.

	Не бързах за никъде — нали затова имах подчинени, готови да работят до късно и от рано…


>	4.г.б.а.

	И така нататък — по моята квантова вселена се носеха Аз-овете ми, разпръсквайки се по лъчите на възможния ми живот…
