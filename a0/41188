P>
	Да беше предпочела някой друг,
	в кръга край нас неверен и лъжовен,
	дали би бил по-предан, по-грижовен,
	и по-добър от мен като съпруг?

	Не претендирам, че бях образцов,
	човек съм с всички слабости и грешки,
	но плътно бдях над теб в минути тежки
	и те обсипвах с моята любов.

	От всичко нужно на една жена
	ти дадох в двойна доза безусловно,
	и бях готов, през всеки миг, дословно,
	за теб, за любовта ти да умра.

	И цял живот те „носих на ръце“,
	и пазих като „писано яйце“!!!

@@	Сидни, Австралия — 2017 г.
P$
