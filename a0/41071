P>
	Привлече ме с диво ухание
	разцъфнала шипка в дерето,
	в сърцето ми лумна желание
	от сладостна тръпка обзето.

	От пътя отбих да откъсна
	букет от бодливото цвете,
	но щом го докоснах, се пръсна
	и с кръв ми обагри ръцете.

	С девойката млада така е —
	загадъчна, странна, мистична
	тя момък със хубост омае…

	Изправен пред сложна дилема,
	от обич и страст демонична,
	моминството той й отнема.

@@	София, 1952 г.
P$
