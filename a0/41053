P>
D>
	на Сашка
D$

	Ти пееше и песента ти жална
	бе вопъл, стон от влюбено сърце,
	но сякаш чук усещах да кове
	душата ми — страдална наковалня.

	Ти пееше, как той те наранява
	и молеше да се не връща пак,
	защото нова рана, скръб и мрак
	донася всяка негова поява.

	Ако не беше него предпочела
	пред моя милост, нямаше сега,
	да чезнем в безнадеждна пустота
	и по-щастлива песен би ни пела.

	Аз страдах с теб, макар от теб ранен,
	че ти бе наранена — не за мен!

@@	Михайловград — 1956 г.
P$
