P>
	Звънецът иззвъня. Измина
	последният учебен час.
	На пейка в Градската градина,
	пристигнал пръв, те чакам аз.

	Ще дойдеш, гълъбице смела,
	иззад елите всеки миг,
	за тайна среща риск поела,
	с мен, твоя мил съученик.

	Един до друг ще бъбрим двама
	за незначителни неща;
	за дружбата ни чиста, пряма
	ще шепнат нашите сърца.

	Часовникът крещи разлъка…
	Как бързо времето лети!
	„До утре!“ — ще прошепна с мъка.
	„До утре!“ — ще изгукаш ти.

@@	Михайловград, 1954 г.
P$
