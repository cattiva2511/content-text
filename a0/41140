P>
	Всичко нам полезно и приятно,
	като се размислим, е безплатно:
	без пари са милата усмивка
	и сънят, и сладката почивка.

	Има ли цена добрата дума?
	Колко струва, за да се издума?
	А смехът? А песента омайна?
	А излятата любовна тайна?

	Всеки ги желае. И без оглед
	на това, че влюбеният поглед
	и онази ласкава милувка,
	и прегръдката с една целувка

	са с пари, с богатство неразменни,
	те са от златото по-безценни!

@@	Сидни, Австралия — 2016 г.
P$
