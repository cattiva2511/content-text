P>
	Завинаги тя Първа си остава,
	запазва цял живот приоритет.
	За нея се говори с пиетет
	и никога не я грози забрава.

	Щом има Първа, има и Последна,
	съперница й се явява тя.
	По всичките военни правила
	е нейната позиция победна.

	Защото тя е любовта, която
	до края е вървяла редом с теб,
	делила в зной и в пек вода и хлеб…

	Тя, истинската — самородно злато,
	ще те съпътства в сетните ти дни,
	докато Бог в смъртта ви раздели.

@@	Сидни, Австралия — 2016 г.
P$
