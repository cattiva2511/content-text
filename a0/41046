P>
	Мечтая си за твоя лик до мен!
	Да тръгнем двама в слънчев майски ден
	по пътя на живота към безкрая
	и се намерим с любовта си в Рая.

	И там — Адам и Ева — аз и ти,
	две непорочни влюбени души,
	един на друг разкрили си сърцата,
	да опознаем голотата свята.

	И свързали съдбите си в едно,
	сами под ябълковото дърво,
	нехаещи за божите закони,

	да сторим онзи първороден грях
	във райските градини като тях
	и нека Бог от Рая ни изгони!

@@	с. Лехчево, 1951 г.
P$
