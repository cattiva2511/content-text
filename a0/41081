P>
	Как с чужд човек — съм влизал често в спор —
	до края на живота си ще бъда?!
	Подобна мисъл бе като присъда
	за доживотен брачен строг затвор!

	Но щом ТЯ се яви пред моя взор
	аз станах част от два скачени съда —
	Ожених се. И днес като разсъдя,
	откривам в този мъдър ход фурор.

	Сензация направих с моя брак.
	ТЯ всички хора в моя свят измести.
	Приех я с много обич, без протести.

	Сега, в обратен ред, се чудя пак,
	как чуждата и непозната стана
	най-близката за мен и най-желана?!

@@	Сидни, Австралия — 2017 г.
P$
