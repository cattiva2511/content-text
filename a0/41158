P>
	Не сме това, което бяхме с теб
	преди година, преди месец даже.
	Разбирам и го виждам, не съм слеп,
	не трябва чужд човек да ми го каже.

	Отпадаме със седмици и дни,
	тежат ни дребни, прости ритуали.
	Забравяме… И всичко ни боли —
	наистина сме много остаряли.

	А старостта е грозен период,
	на чучела телата заприличат
	и много двойки стигат до развод.

	Но не телата, нашите души
	все още се привличат и обичат
	и тази връзка брака ни крепи.

@@	Сидни, Австралия — 2017 г.
P$
