P>
	Какво момиче беше Жозефина!
	Лице на херувим, очи-маслини —
	пред мен е още сякаш на картина,
	а минаха над шестдесет години.

	Аз бях безкрайно млад, а тя — невръстна,
	въздишах, чезнех в трепети любовни…
	Ала съдбата рано ни разпръсна,
	поехме свои пътища съдбовни.

	Пристигнах от чужбина в старост бяла.
	Копнеех, да я зърна пак, не крия,
	но се размислих трезво и си казах:

	Ако я видя стара, погрозняла,
	ще рухне в миг вълшебната магия
	на първата любов… И се отказах!

@@	Сидни, Австралия — 2015 г.
P$
