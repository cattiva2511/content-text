P>
	Странен вятър ме отвя
	към далечните курорти
	и откриха те за мен
	своите широки порти.

	От възторг и от любов
	аз отвърнах с жест подобен —
	и разтворих своя джоб
	с порив зноен и незлобен.

	Обкръжиха ме във миг
	пеперудки леки дачни
	и по навика си стар
	почнах пристъпи удачни…

	Дните си прекарвам аз
	в дейност свята и похвална:
	пия, ям, лежа и спя —
	дейност чисто синодална…

	Странен вятър ме отвя
	като всичките на дача
	и, признавам, няма май
	от какво да се оплача…

	Въздух, свежест, красота,
	накъдето се обърна;
	възхитен съм, само че
	мисля пешком да се върна…
P$
