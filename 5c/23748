P>
	Роби,
	стари слуги от моето детство,
	протекло сред винари и рибари,
	с отворени към брега
	врати на винарските изби;
	приятели,
	верни кучета,
	градинари,
	колари,
	клети надничари;
	настъпва часът
	да откриете новата ера за света,
	аз ви изпращам привет
	и ви наричам другари.
	Елате със мен,
	възкръснете,
	мои първи пазачи, отдавна изчезнали.
	Не слушате гласа на моя дядо,
	нито гласа на някакъв друг господар.
	Припомнихте ли си?
	Кажете ми.

@@	(Из стихосбирката „Всяка минута“)
P$
