P>
E>
	Тази приказка е вдъхновена от стихотворение на един тибетски монах — Римпоче, което пренаписах според собствения ми начин на изразяване, за да онагледя една друга черта, която имаме ние, хората.
E$

	Ставам сутринта.
	Излизам от вкъщи.
	На тротоара има яма.
	Не я виждам
	и падам в нея.

	На следващия ден
	излизам от вкъщи,
	забравям, че на тротоара има яма,
	и отново падам в нея.

	На третия ден
	Излизам от къщи и опитвам да си спомня,
	че има яма на тротоара.
	Въпреки това,
	забравям
	и падам в нея

	На четвъртия ден
	Излизам от къщи и опитвам да си спомня
	за ямата на тротоара.
	Спомням си
	и въпреки това,
	не виждам трапа и падам в него

	На петия ден
	излизам от къщи.
	Спомням си, че трябва да внимавам
	за ямата на тротоара,
	и вървя гледайки надолу.
	Виждам я и
	въпреки това
	падам в нея.

	На шестия ден
	излизам от къщи.
	Спомням си за ямата на тротоара.
	Търся я с поглед,
	опитвам се да я прескоча,
	но падам в нея.

	На седмия ден
	излизам от къщи.
	Виждам ямата.
	Засилвам се,
	скачам,
	с върха на крака си докосвам отсрещния ръб,
	но не е достатъчно и падам в нея.

	На осмия ден
	излизам от къщи,
	виждам ямата,
	засилвам се,
	скачам,
	стигам до другата страна!
	Толкова съм горд от постижението,
	че празнувам с радостни подскоци…
	И докато подскачам,
	отново падам в рова.

	На деветия ден
	излизам от къщи,
	виждам ямата,
	засилвам се,
	прескачам
	и продължавам пътя си.

	На десетия ден,
	точно днес,
	разбирам,
	че е по — удобно
	да вървя
	по отсрещния тротоар.
P$
