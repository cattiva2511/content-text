	Неочаквано се позвъни.

	— Там ли си? — чух. — Време е!
	— Идвам — отвърнах машинално.
	— Става късно. Отвори вратата.

	Беше ми дошло до гуша.

	Замислих се да хвана чука и да го направя… с малко късмет бих могъл — само с един удар — да сложа край на безкрайното мъчение.
F>
	Ще е прекрасно.
		Край на контрола…
			Край на бързането…
				Край на затвора!
F$
	Рано или късно всички ще разберат за стореното от мен…
	Рано или късно някой ще реши да ме последва…
	И след него може би друг…
	И друг…
	И много други ще се осмелят.
	Верижна реакция, с която ще спрем за винаги потисничеството.
	Навеки ще се отървем от тях.
	Ще се отървем от тях във всичките им форми…

	Скоро разбрах, че мечтата ми е невъзможна.
	Че робството ни едновременно е и единствената ни надежда…
	__Ние__ сме създали тъмничарите си и сега — без тях — обществото няма как да съществува.
	Трябва да призная…

	__Вече не можем да живеем без часовници!__
