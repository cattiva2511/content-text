P>
	— Да кажем, в средата на зимата
	ви станало доста горещо,
	с промяна ли някоя в климата
	ще си обясните туй нещо.

	— Съвсем не, а просто ще кажа,
	че грее ме там от паважа
	едно пълногърдо дете
	със голото си деколте.

	— Ами ако щом се събудите тогаз,
	се видите в зимник,
	ще седнете ли да се чудите
	какво е станало с вас?

	— Не, а ще попитам стражара
	с файтон ли ме снощи докара,
	къде съм пил и докога,
	и ще ли ме пуснат сега?

	— Ами ако влизайки в стаята,
	жената ви срещне с целувки,
	потребно ли е да се смаете
	от нейните знойни целувки!

	— Разбира се, не и веднага
	ще грабна аз здраво тояга
	и бързо под нейний креват
	ще търся пак мъж непознат.
P$
