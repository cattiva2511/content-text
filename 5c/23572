P>
	Гледаш като гимназистка,
	по прозрачна бяла ризка
	мило слънцето назърта.
	Но след миг тъмней лазура,
	зареве сърдито буря
	злъчно кат вещица дърта.

	Дъжд захване, на сняг стане,
	както казва байчо Цане —
	земеделския министър.
	След снега пък град задрънка,
	след града погледнеш вънка —
	синей небосклона бистър…

	Проклетия, дивотия:
	влага, студ и кал до шия!
	Сякаш сме сред януари…
	Проклетия, дивотия!
	Остави я, зарежи я,
	ами имаш ли цигари?
P$
