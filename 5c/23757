P>
	Побягнаха в ужас полята,
	видели с каква ярост дива
	човек на човека се хвърля.

	Разцепи се с трясък земята —
	маслини и хора разлъчи.

	Животното с нежната песен,
	животното, плач тих познало,
	в земята отвек вкоренено,
	си спомни за своите лапи.

	Надмогва ги, скрити дълбоко,
	И с нежност, и с цветни покрови,
	но ето — най-после оголи
	безкрайната своя жестокост —
	ръцете си аз тъй оголих.

	Пази се и бягай, мой сине!
	В телцето ти крехко и леко
	се готвя нокти да забия.

	В друг век аз се върнах — лют тигър.
	Пази си живота от мене!
	Любов е смъртта. Като дивеч
	човекът преследва човека.

	(Из стихосбирката „Човекът дебне“, 1939)
P$
