P>
#	1. По Хайневия „Бор“

	На чина печално седи ученичка,
	пред нея изправен е даскал беззъб.
	В задушната стая като че ли всичко
	от себе си лъха и скука, и скръб.

	На чина печално седи ученичка
	и тъне в мечти и въздиша в тъга,
	и вижда в зелената глуха горичка
	как той се целува със друга сега.

#	2. По „Ангел“ от Лермонтов

	В небето среднощно потрепват звезди,
	край тях и край месеца Ерос лети.
	Детенце засмяно държи до гърди
	и с обич, и с радост над него той бди…

	В алеята тъмна е сънен покой.
	Ей страстно целуна и стисна я „той“.
	Звездици смигнаха на пълна луна,
	на облак тя смигна от своя страна.

	И Ерос невиден и палав тогаз
	при двамата млади долетя завчас
	и тихичка песен той за любовта
	изпя им набързо, набързо в нощта.

	След нощната песен на Ероса те
	сдобиха се с розовко, мило дете,
	но дълго тювкаха се те за това
	и всуе остаха сълзи и слова.
P$
