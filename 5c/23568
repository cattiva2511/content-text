P>
	— По твойто хубаво лице лежат,
	о, Мери, черни сенки днеска;
	навярно пролетната треска
	те срещна вече в своя път
	и пламна огън в твойта гръд.
	— Уви, Амур не ме мори;
	ликът ми тъмен е, защото
	не знам къде баща ми скри
	зарад неверний слух брашното!

	— Невясто, шчо те нашло денес теб?
	Ти умрел чорбаджия Климе?
	— Ох, Злато, златно твое име,
	остави седем дечиня без леб!
	За него — шекерот проклет,
	во избата копа весден
	и ветърот ми го халоса
	и вака млад уш и зелен
	за пусти кяр ми се кярдоса…

	— За Йов спомни си, старче Соломон;
	претърсването онесвести
	и твоите внучета злочести: —
	от страх припадна на Арон,
	Симон, Леон и Афтальон,
	а Моше, Моис и Бохор
	стигнаха по-далече даже,
	сториха нещичко от зор…
	но туй не бива да се каже!
P$
