P>
	— Аз съм странник безприютен,
	аз съм бледен пилигрим,
	моят замък е порутен
	и блуждая аз залутан
	в облаци, мъгли и дим.

	Вред край мене е пустиня,
	вред покруса и тъга!…
	Бледолика монахиньо,
	прибери в свещена скиня
	изнурената снага.

	Разтвори сърдечни двери,
	приюти ме, приюти;
	може в тебе да намеря
	своята умряла вера,
	свойте пръснати мечти!…

	— Ще отворя аз вратите,
	чувам скръбний ви романс,
	но познавайки певците,
	искам да ми заплатите
	наема си във аванс.
@@	«Българан», 10 юли 1919
P$
