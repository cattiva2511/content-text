P>
D>
	На леди Елен
D$
	Прочетох писмото ти, о мис Елен,
	и щастие светло обле ме и огре ме —
	в това тъй студено и тягостно време
	усетих, че бликнаха пламъци в мен.

	Ти пишеш, че аз съм владетелят пръв
	на твоята обич и чувства нетленни,
	така е, това са слова несъмнени,
	гаранция е благородната кръв.

	Но с _„първи владетел на мойта любов“_
	разправят, че ти си назвала мнозина,
	та питам (защото в това не съм нов)
	аз първо число от коя съм дузина?
P$
