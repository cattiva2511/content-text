P>
	Сърцето ти е леден портокал,
	с недра от мрак и смолести наслади;
	под тънката му златна кожа спят
	за погледа загадки обещани.

	Сърцето ти е пламнал в треска нар,
	пурпурен сноп, от восъка запален;
	огърлици от нежност праща в дар —
	на мойта обич знака постоянен.

	Така е скръбен моят земен дял:
	пронизващ студ в сърцето ти откривам —
	през преспите напразно пътя търся.

	Кръжи безспир над моя горък плач,
	с надежда свойта жажда да насити,
	изсъхналата ми от мъка кърпа.

@@	(Из стихосбирката „Светкавица непрестанна“, 1936)
P$
