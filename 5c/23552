P>
	Из тълпата многоцветна
	на стохилядния град
	мила, палава, кокетна
	в русото костюмче летно
	ти си малък снежен цвят,

	ти си красота и ласки,
	цяла нежност и любов
	и в лъчи и пъстри краски
	две загадачные глазки
	пращат странен огнен зов.

	А събуждат рой съблазни
	пурпурните ти уста
	и тълпят се мисли разни
	за алеи пусти, празни
	и за мрака на нощта.

	Да, в затънтена алейка
	сред беззвучна самота
	върху дървените пейки
	под замислените вейки
	слели бихме ний уста.

	Но в тълпата многоцветна
	на престолния ни град
	отминаваш си кокетно
	в русото костюмче летно
	цяла плам и аромат.
P$
