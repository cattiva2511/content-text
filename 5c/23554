P>
	— Младий господине, чуй ме:
	чрез страданието ти
	ще успееш да прекрачиш
	горе райските врати

	О, недей ропта, за бога!
	Скромен, търпелив бъди;
	бог е казал: „Който страда,
	моя дом ще наследи!“

	Всички страдали са в рая
	приютени със любов,
	всички страдалци ликуват
	сред небесний дом Христов!…

	— Извинете, старче свети,
	чуйте нещо и от мен,
	може би това е глупост
	знайте… още съм зелен:

	— Този рай на страдалците
	нивга не бих пожелал,
	този рай на страдалците
	пълен е с животни сал.

	Биволи, волове, псета
	и магарешкия род
	на земята теглят, знайте,
	най-страдалчески живот.

	Тъй че следва какво всички
	са прибрани в онзи край,
	щом е тъй, на вас отстъпвам
	аз магарешкия рай.

@	с. Сухиндол
P$
