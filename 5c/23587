P>
	Прокле ме черен дух и ето:
	от теб далеч съм пак.
	Каква велика скръб в сърцето
	и колко, колко прах!

	Не мога аз да те забравя!
	Нима без тебе има свет?
	Без тебе нищо не остава
	на клетия поет.
	О, аз ще се удавя!

	Над мен витае тежка мъка,
	че бог ме триж прокле,
	че с огъня на таз разлъка
	отрова в мене вле.

	Какво, какво днес ми остава?
	Аз кораб съм разбит!
	Ще ида аз, ще се удавя…
	На тоз живот съм сит!
	О, аз ще го направя.

	Съдбата днеска ни разлъчва.
	Без теб не мога нито час!
	Затуй у винената бъчва
	за теб ще се удавя аз.
P$
