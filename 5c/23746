P>
	Дълбоко във сърцето се отварят
	широките и дълги коридори,
	които всмукват всичките морета.

	Прозорци,
	които всички улици огряват.

	Фенери,
	които всички кули приближават.

	Опразнените градове далечни
	внезапно се заселват. И без релси
	повредените влакове отново
	потеглят.

	Вълните носят корабокрушенци.
	И светлината във вода се мокри.

	Камбани!

	Сега по-бързо въздухът върти се.
	Светът, макар че свят си все остава,
	днес във ръката на едно момиче
	се вмества.

	Камбани!

	От небесата слезе един ангел.

@@	(Из стихосбирката „За ангелите“, 1929)
P$
