	Вървеше разсеяно по пътя и изведнъж го видя.
	Масивното ръчно огледало стоеше край пътеката, сякаш го очакваше.
	Приближи се, вдигна го и се огледа в него.
	Не изглеждаше зле.
	Не се видя много млад, но всъщност времето се бе оказало твърде благосклонно към него.
	Въпреки това, в собствения му образ имаше нещо неприятно.
	Донякъде суровото му изражение му напомняше за най-горчивите моменти от неговата лична история.
F>
	Гневът,
		презрението,
			агресията,
				пренебрежението,
					самотата.
F$
	Изкуши се да вземе огледалото със себе си, но бързо отхвърли тази мисъл. В света вече имаше твърде много неприятни неща, за да се нагърбва с още едно.
	Реши да си иде и да забрави завинаги този път и безочливото огледало.
	Вървя в продължение на часове, опитвайки се да преодолее желанието да се върне при огледалото. Този тайнствен предмет го привличаше така, както магнитът привлича металите.
	Устоя и ускори крачка.
	Тананикаше си детски песнички, за да не мисли за собствения си ужасяващ образ.
	Тичешком стигна до къщата, където живееше, откакто се помни. Без да се съблича, се напъха в леглото и се зави презглава.
	Вече не виждаше света наоколо, нито пътеката, нито собствения си образ, отразен в огледалото. Но не можеше да избяга от спомена за този образ.
F>
			На озлоблението,
			на болката,
			на самотата,
			на безсърдечието,
			на страха,
			на презрението.
F$
	Някои неща не можеха да се изкажат, нито да се помислят…
	Но той знаеше кога бе започнало всичко…
	В един следобед преди трийсет и няколко години…
	Детето се бе проснало край езерото, обляно в сълзи заради тормоза на околните.
	В онзи следобед реши завинаги да изтрие буквата от азбуката.
	Онази буква.
	Онази.
	Буквата, необходима за назоваването на другия, когато присъства.
	Буквата, без която не може да се говори лице в лице с другите.

	Ако не съществуваше начин да ги нарече, щяха да престанат да бъдат желани…
	И тогава нямаше да има причина да ги чувства нужни…
	И без причина и начин да ги назовава се почувства — най-после — свободен…


#	Епилог

P>
	Като пиша без __и__,
	мога да говоря, докато се {s}и{/s}зморя,
	за мо{s}и{/s}те неща, за тво{s}и{/s}те,
	за това, което {s}и{/s}мам
	__и__ пр{s}и{/s}надлежи на мен…
	Даже мога да п{s}и{/s}ша за него,
	за тях,
	за останал{s}и{/s}те хора.
	Но без __и__
	няма как да кажа в{s}и{/s}е,
	т{s}и{/s},
	нещата в{s}и{/s}.
	Не мога да говоря за техн{s}и{/s}те,
	тво{s}и{/s}те,
	н{s}и{/s}то за наш{s}и{/s}те неща.
	Така се случва…
	Понякога губя буквата __и__…
	__и__ така не мога да т{s}и{/s} говоря,
	да мисля за теб __и__ да те об{s}и{/s}чам.
	Без __и__ оставам аз, но т{s}и{/s} {s}и{/s}зчезваш…
	А като не мога да те назова,
	как б{s}и{/s}х могъл да т{s}и{/s} се радвам?
	Както в пр{s}и{/s}казката… ако т{s}и{/s} не съществуваш,
	обр{s}и{/s}чам се да виждам най-лошото у себе си
	__и__ вечното му отражен{s}и{/s}е
	в същото
	не{s}и{/s}зменно
	глупаво
	огледало.
P$
