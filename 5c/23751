P>
	— Ето, дойде генералът.
	Какво иска генералът?
	— Шпага иска генералът.
	— Вече няма шпаги, генерале.
	Какво иска генералът?
	— Кон иска генералът.
	— Вече няма коне, генерале.
	Какво иска генералът?
	— Още една битка иска генералът.
	— Вече няма битки, генерале.
	Какво иска генералът?
	— Любовница иска генералът.
	— Вече няма любовници, генерале.
	Какво иска генералът?
	— Голяма бъчва с вино иска генералът.
	— Вече няма нито бъчва, нито вино, генерале.
	Какво иска генералът?
	— Вкусна мръвка иска генералът.
	— Вече няма добитък, генерале.
	Какво иска генералът?
	— Да се напасе с трева иска генералът.
	— Вече няма пасбище, генерале.
	Какво иска генералът?
	— Да се напие с вода иска генералът.
	— Вече няма вода, генерале.
	Какво иска генералът?
	— Да заспи в леглото иска генералът.
	— Вече няма нито легло, нито сън, генерале.
	Какво иска генералът?
	— Да се изгуби на земята иска генералът.
	— Вече няма земя, генерале.
	Какво иска генералът?
	— Да пукне като куче иска генералът.
	— Вече няма кучета, генерале.
	Какво иска генералът?
	Какво иска генералът?
	Май генералът онемя.
	Май вече го няма генералът,
	да, и дори не като куче пукна генералът,
	и в разрушения свят го няма генералът,
	и светът започна отново, но без този генерал.

@@	(Из стихосбирката „Сценични стихове“)
P$
