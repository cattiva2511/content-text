P>
	Погиналият Рим не е погинал.
	Живее пак.
	Макар да е на друго място
	и в друго време.
	Блести, тъй както е блестял.
	И много, много повече.
	Прежи`вя лакомо света,
	тъй както някога го е прежи`вял.
	Но днеска с по-обострен апетит.

	Погналият Рим не е погинал.
	И варварите, също непогинали,
	живеят пак.
	Макар да са на друго място
	и в друго време.
	И готвят се и тоя път
	да го сразят и те да станат Рим.
	И както Рим навеки да прежи`вят
	света презрян на варварската сган…

	А сляпата безсмислица върти се.
	Върти се в бесен кръговрат.
	Потрива тъмни длани
	със сатанинско удоволствие.
	И тътне грозният й смях.
P$
