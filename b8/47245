P>
	Ти нощ безкрай!

	Не вярвам вече на слуха си!
	Не вярвам.
	Взривени бомби в гарови чакални.
	Пленени самолети.
	Отровени реки и океани.
	Убиващи лъчи.
	Самоубийци китове.
	А гибел всечовешка,
	по Божия воля окована
	в тъмниците на атома,
	освобождение очаква.
	От своите обречени!

	Не вярвам вече на очите си! —
	Светът сънува лоши сънища!
	Сънува!
	Възможно ли е геният на Злото
	да е създал Доброто, за да може
	безкрайно да го побеждава?
	Възможно ли е?
	Светът сънува лоши сънища!
	Хилядолетни!

	Ти, нощ без край! И без начало нощ!
	Ти, свят…
P$
