P>
	Господа съдии!
	Поиска прокурорът наказание.
	Най-тежкото.
	Излишен труд.
	И без това,
	самоуби ме светлата измама,
	че знам посоката към Елдорадо…
	Ти, Елдорадо, Елдорадо!

	Господа съдии!
	За мен не искам нищо.
	За вас си мисля.
	Огледайте навсякъде!
	Край себе си огледайте.
	Пред себе си.
	Зад гърбовете ви.
	Дали не ви очаква в сянка
	прокурор —
	вековен страж на нищетата ни човешка.

	Историята няма супермозък,
	но има здрав стомах
	и остра нужда да прежи`вя.
P$
