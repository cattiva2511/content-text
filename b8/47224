P>
	Понеже ние сме във времето
	и времето е в нас, Апостоле,
	Понякога душата ми обхване
	нечакана печал:
	какво ли щеше с теб да стане,
	ако ти беше доживял
	денят на свободата?
	Но милостива е съдбата.
	Тя знае винаги това, което
	не знаем ние:
	великия кога да го роди —
	кога да го убие.

	И все ще е така, Апостоле,
	додето многолетните уроци
	не ни научат как да бъдем
	небесно светли и достойни
	за своите пророци.
P$
