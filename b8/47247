P>
	Залутана в рояка на звездите
	земята е космична психиатрия,
	а ние клетите й пациенти.

	Но има нещо много странно,
	най-болни са самите й лечители.
	Затуй лечители не ги наричаме.
	Те носят други имена, които
	наглед внушават достолепие.
	… И аз, разбира се, съм между болните.
	Защото доста честичко сънувам
	как нечий гръмък глас ни проверява
	в наличност ли са пациентите.

	Изслушвам имената милиарди.
	А дойде ли редът ми, крясвам: „Тук съм!“
	И се събуждам с главоболие.
P$
