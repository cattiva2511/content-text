P>
	На пътя ми в прииждащия мрак
	през жълтите очи на черно коте
	ме гледа космоса като въпрос.
	Или като недоумение.
	Или като насмешка…
	Не знам.

	И ето че невидим меч разсича
	капаните на делничните сънища
	и зейва безпощадност:
	Над мен разбит озонен щит
	безстрастно ме предава.
	Към мен през бездните астероид
	лети и със съдбовна неотменност
	прицелил е земята и сърцето ми.
	През мен бушува вятърът на дните
	и стъпка подир стъпка ме сразява.

	А Бог не вижда, нито чува.
	Дали защото никакъв го няма?
	Дали защото му е все едно?
	Дали защото е безпомощен?…
	Не знам.

	Ела, дошло из мрака черно коте!
	Чрез теб с човешка длан да прилаская
	и при небесния предател,
	и безпощадния астероид,
	и вятъра смразяващ,
	и мрака, и Госпо`дното мълчание.
P$
