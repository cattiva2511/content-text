P>
	Вятърът — немирник стар,
	блъска по вратите,
	крушата отвън го пъди
	и свисти сърдито.

	Вятърът — немирник стар,
	вие черни клони,
	през огради, покрай сгради
	сума шапки гони.

	Свири в пукнати гърнета,
	по стъклата чука,
	гъне белите пранета,
	громоли в улука.
	Бори се със всяка къща,
	дърпа в миг забрадки,
	край реката преобръща
	непохватни патки.

	Вятърът — немирник стар,
	всичко живо смая,
	даже скочи ненадейно
	в малката ми стая.
	Поразходи се набързо,
	туй-онуй разбишка —
	върху масата намери
	пъстрата ми книжка.

	Поопипа я чевръсто,
	пръсти в нея вплете
	и додето му я взема,
	цяла я прочете.
	И додето му се скарам,
	пак навън изскочи
	и към снежните полета
	бързо се насочи.
	Снежни ли? Какви ти снежни?
	Снежни бяха вчера,
	а сега ни сняг, ни нищо —
	само да се звериш!

	Вятърът — немирник стар,
	зимата измита,
	за да дойде пролетта
	млада и честита.
P$
