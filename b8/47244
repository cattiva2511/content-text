P>
	Луна — изцъклена безсмислице,
	в безсмислените небеса.
	Къде е вечността?
	Не я откривам никъде.
	Не я откривам!

	Прадревните безсмъртни богове
	умряха.
	Звездите,
	светлите й знаци,
	и те умират.
	И камъкът умира.
	В какво е вечността?!
	Безмълвие.
	Безмълвие.
	Безмълвие.

	Луна — изцъклена покойнице,
	в небесен саркофаг.
	Звезди — изгарящи сърца.
	На вас, на мен, на всичко
	секунда само ни е дадена.
	Секунда само!

	Сбогом!
P$
