P>
D>
	На дядо Иван
D$

	Сред черната земна утроба
	притихва след време човек
	шегува се даже пред гроба
	а после замлъква навек.

	Човекът с несметно богатство
	и бедният дрипав клошар
	потъват в студеното царство
	на вечния призрачен цар.

	Защо сме напразно тогава
	жестоки, бездушни и зли
	щом злато и земната слава
	са само крайпътни мъгли?

	Дори и в несгоди живяли,
	но с обич и честни лица,
	нетленния плам сме предали
	на волните млади сърца.
P$
