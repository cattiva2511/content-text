P>
	Звезда най-ярка в небесата
	от радост Господ сътворил
	когато в бедност на земята
	Исус сред ясли се родил.

	Изпълвал с пламъци небето
	небесен огън тази нощ
	и парел като жар сърцето
	на Ирод в блудния разкош.

	Пророци древни разгадали
	що значи звезния пожар
	и тайно хората мълвяли
	за нов невиждан Господар.

	Но не блестящата корона,
	а честност, обич, доброта
	Исус поискал от амвона
	да греят вечно над света.

	От страх сдушили се тогава
	цар Ирод с хитрия Пилат
	и тъй разбойникът Варава
	навеки станал им събрат.

	Без жал разпънали Исуса,
	а после Бог го възкресил,
	но пак стои до днес въпроса:
	защо невинен разпнат бил?
P$
