P>
	Ти си тръгна и защо ли
	Светът отново е скован от лед?
	Немеят болни голите тополи,
	Разхождам се безсмислен и проклет.
	Върни се… Стига да речеш.
	Не ме залъгвай, че ще те разлюбя,
	Ще ме забравиш — не се залъгвай ти,
	Аз всеки ден отново ще се влюбвам
	И пак за мене ще си мислиш ти.
	Дните ми са сиво пепелище,
	Небето го закрива самота,
	Гасне и последното огнище,
	Съхнат и последните цветя —
	След тебе не остана нищо.

	Но пак пулсират думи в утринта:
	Върни се… Стига да поискаш.

@@	февруари 1999 г.
P$
