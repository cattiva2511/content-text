P>
	Ти днес със своите години
	рождена дата изравни,
	то значи небесата сини
	благословяват твойте дни.

	В тях мрак е имало и слънце,
	мечти и тъмни гласове,
	душевност, сбирана по зрънце,
	докато стане класове.

	С листа-палитри пътят бил е
	застилан щедро в есента,
	до бор зелен омайно биле
	за теб е расло в пролетта.

	Ти вдишвала си шир безбрежна
	с дима на огън на брега,
	делила си с вихрушка снежна
	и радост своя и тъга.

	Затуй щом с твоите години
	рождена дата изравни,
	то значи небесата сини
	ти предвещават бъднини.
P$
