P>
|	Океанът

	Где сте мили, где сте скъпи,
	спомняте ли си за мен?
	Корабът челото къпе
	в океана устремен.
P$
P>
|	Самота

	Пак съм буден и гледам небето:
	запламтяли, далечни звезди,
	а тъгата се спуща в сърцето
	и засява дълбоки бразди.
P$
P>
|	Делата

	Човекът греши
	от слабост човешка,
	но който руши
	е грях, а не грешка.
P$
P>
|	Смях и тъга

	От всяка грешка
	се ражда смешка,
	но всеки грях
	е млъкнал смях.
P$
P>
|	Алчност

	Защото алчният
	царува,
	затуй престъпният
	върлува.
P$
P>
|	Рай и ад

	Прости, Българийо, прости,
	земя божествена си ти:
	за някой Рай си несравним,
	за други — Ад непоносим.
P$
P>
|	Приятелството

	Приятелството
	помага на слабия
	да не стане роб.
P$
P>
|	Миражи

	Не губи кураж,
	често и пустинята
	също е мираж.
P$
P>
|	Късметът

	Късметът на другите
	е радост за щедрите
	и мъка за лудите.
P$
P>
|	Омир

	О, мир — възкликнал
	поетът сляп и беден
	и станал Омир.
P$
P>
|	Азът

	Не хленчи Азът,
	дори и да го газят,
	затуй го мразят.
P$
P>
|	Дините

	Трудно се носят
	две дини под мишница,
	но лесно ядат.
P$
P>
|	Пътят

	Чрез добруване,
	без враждуване, можем
	да векуваме.
P$
P>
|	Ламтежи

	Богатства ламтят
	обществата човешки,
	затуй се рушат.
P$
P>
|	Урок по история

	Всяко царуване
	почва с хитруване
	и свършва с гладуване.
P$
P>
|	Животът

	Животът личен,
	но не егоистичен
	е свят космичен.
P$
P>
|	Снегът

	Снегът отъпкан
	забрави красотата
	на снежинките.
P$
P>
|	Урокът

	Страданието
	учи как да страдаме
	утре по-малко.
P$
P>
|	Спартак

	Дори безправен,
	духът свободен горд е,
	иначе е роб.
P$
P>
|	Мярката

	Мярка за всичко —
	подобие Божие —
	е човечността.
P$
