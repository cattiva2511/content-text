P>
	Красива си. Все по-красива.
	Как успяваш — не знам,
	Признавам — гледам ревниво,
	Обичам те — и знам,

	Знам, за друг се обличаш,
	Друг в очите наднича,
	Дали той разбира?
	Красива си. Все по-красива.

	Нищо, нека да е за друг.
	Усмихвам се и ти намигам,
	Ако минеш случайно оттук,
	Защото си много красива.

	Пред огледалото ако не минеш,
	Не чуеш ли чуждите думи,
	Спомни си как те целувах…
	Птица продума: Толкова си красива!

@@	април 1999 г.
P$
