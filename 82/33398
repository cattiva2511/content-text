P>
	Този ден е толкова тъжен и пуст.
	Студен. Дърветата виновно мълчат.
	Защо? Не посмях да ги попитам.
	В техния свят съм само посетител.
	На деня, изглежда, също съм чужд.
	Какво да кажем за останалия свят.
	Оловното небе безмълвно ме притиска
	До стената, в ъгъла или където искате.
	Уморен съм, но не мога да седя
	На пейката, защото тя е счупена,
	Някой като стръкче доброта
	В себе си ненужно е пречупил.
	Денят е тъп, като сапунен сериал,
	Лошото е, че играя в него роля,
	Преминавам през парадния портал
	От този празен ден прогонен.
	Този ден изтрещява като изстрел,
	Няма птици, хора, няма нищо.
	Няколко листа от студа трептят,
	Политат за пръв и за последен път
	Към земята. Тя мълчи. Аз мълча.
	Денят рухва от пръстите на дърветата.
	Защо? Дърветата виновно мълчат.
	Нощта погребва този ден навеки.
	Тъжен, студен, пуст, нежелан —
	Да бъде друг денят е лъжовно,
	Затова като мен прибира се сам.
	Къде ли те скри, нахално виновен?
	Това едва ли е ден, едва ли го има
	Или е просто до болка нелеп,
	Затова отива си сам и безимен.
	Това е просто ден без теб, без теб.

@@	4 декември 1998 г.
P$
