P>
	Какво идва след дългата зима?
	Пролет ли? Пролет няма да има,
	Нито лято, ни дните горещи,
	Гаснат, топят се дни като свещи.

	Пролет няма. Не разцъфват цветята.
	Кой обагри в зелено листата?
	Няма кой… Небето не е синьо,
	Защото пролет не може да има.

	Снегът затрупа всички пътеки,
	Душата затрупа, затрупа навеки,
	Мразовити виелици, целувките зимни,
	Без да идва, пролетта си замина.

	Птиците пеят траурна песен,
	Аз оставам в мойта отминала есен,
	Нова година, начало на зима
	И никога пролет няма да има.

	Ти бе пролет в дългата зима,
	И още си — когато те има.

@@	13 март 1999 г.
P$
