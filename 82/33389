P>
	В самотата на моята стая
	Четири крушки горят,
	Четири лампи осветяват
	Улиците на моя живот.
	Една изгоря. Три остават.
	Две. Една. И краят…
	Всичко чезне в тъмнина.
	Във живота няма кой
	Да сменя изгорели лампи,
	Несменяеми са. Тъна в тишина.
	Оставам сам в тишината,
	В огледало болно отразена
	Мъждука бледата луна.
	По стъкла от чувства наранена
	Пристъпя босата душа.
	Оглеждам се. Две дула,
	Две цеви са очите,
	Паднаха в тях звезди
	Убити. Угаснаха звездите
	И се превърнаха за миг
	Във черни камъни. А ти…
	Ти някъде стоиш,
	Ти гледаш и мълчиш
	И търсиш по небето,
	Където лампите не светят
	Светлината на негаснещи очи.

@@	март 1999 г.
P$
