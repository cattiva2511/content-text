P>
	Този ден няма ли да свърши,
	Окъпан в илюзорна светлина?
	Слънчев лъч на две прекършен,
	Небето срути се — умря.
	Как мъчително се влачат
	Помъдрели старци часове.
	Дали са дъжд, или пък плачат
	Неразпъпилите още цветове?
	Очаква утрини горещи
	Край мен животът притаен,
	Усмивки плахи ме посрещат
	И пият пролетния ден.
	Само твоята я няма
	И аз я търся сред града,
	Но срещам цветните реклами
	С ненужни никому неща.
	Деца лудуват по градините,
	Затова навярно ти си там,
	А аз се блъскам във витрините,
	Срещам своя образ сам.
	Неповярвал в пролетни скрижали,
	Потъвам в пътя към дома,
	Телевизорът ще ме завари
	В безсънните прегръдки на нощта.

	Тази нощ няма ли да свърши?…

@@	април 1999 г.
P$
