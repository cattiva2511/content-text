P>
	Измина доста време вече,
	но пак сме в нашенския ад,
	затуй — да тръгваме, човече,
	напред, без връщане назад!

	Назад — към вечната несгода,
	без вяра в утрешния ден,
	напред — към вота на народа,
	но не продажно подменен.

	Партийни чучела безродни
	изпълват всеки парламент
	и вместо болките народни
	разбират само от процент.

	Полята мутри контролират,
	балкани чезнат зарад сеч,
	от бедност старите умират
	и бягат младите далеч.

	Борци прибират милиони,
	без милост банките дерат
	и трябват Крумови закони
	грабежи всякакви да спрат.

	Хомотът страшно натежава,
	не свършва преходът жесток
	и шества в цялата държава
	безсрамен алчният порок.

	Върви, проклинайки човека,
	роден сред рай-пропада в ад,
	но следва стръмната пътека,
	която дърпа го назад.
P$
