P>
	Русия — символ на безкрая,
	на вечно предани съдби,
	земя, отстъпена от рая
	и отстоявана в борби.

	Тайга, морета, океани,
	реки, полета, планини,
	на изток ярко са огряни,
	на запад тънат в тъмнини.

	На север — Арктика зимува,
	на юг са степни далнини,
	човекът в Космоса пътува
	из необятни ширини.

	Русия — приказна вселена,
	неразгадаема до днес,
	като небето възвисена
	и неизбродна като лес.
P$
