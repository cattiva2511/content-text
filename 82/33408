P>
	Няма ли край?
	Всеки ден е кошмарен.
	Всеки ден е жесток.
	С нокти метални
	Погубва ни Бог.
	Всеки ден е измъчена
	Манна за рай.
	Платена поръчка,
	Изстрел — и край.
	Всеки ден е безсмислен,
	Просто бял епизод,
	Всеки ден ме притиска
	В смъртно легло.
	Съмва кошмарът,
	В сърцето залязва,
	Лумва пожарът,
	Изпепеленият край.
	Всеки ден ме разпъва
	В двубоя със Бог.
	Очи да извърна
	Просто не мога,
	Срещу моята гибел
	Самотен вървя,
	Дори да не стигна,
	Не прекланям глава.
	Всеки ден е кошмарен
	Баланс по ръба.
	С нокти метални
	Сграбчвам деня.
	Загубен дуел,
	Уморена съдба,
	Но и всичко проклел,
	Не прекланям глава.
	Мъчително чакам
	Новия ден,
	Той идва със мрака,
	Мрака за мен.
	И душата ми бяла
	Пак е чиста от кал,
	Наранена, но цяла
	Се превръща в печал.
	Няма ли край?

@@	април-май 1999 г.
P$
