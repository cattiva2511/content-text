P>
	Тази вечер падат звезди
	Някъде там много далече,
	Протегнах ръце и събрах
	За теб две пълни шепи.

	Две шепи звезди съм събрал —
	Най-ярките, които намерих,
	Още няколко ще ти дам
	От луната за теб подарени.

	Тази вечер падат звезди,
	Търсейки новото измерение,
	Погледни, ръце протегни,
	Дай им твойто спасение.

	Толкова красиво и тъжно е,
	Когато в полет умират.
	Не, погледни! Милиони звезди,
	Възкръснали, от небето намигат.

	Уморени, хората спят,
	Но ти недей, погледни
	Тази нелепа звездопадна,
	Не спи, седни, замълчи…

	Две шепи ще ти дам,
	Бисери в длани събрани,
	От тях направи си гердан
	И за пръстен нека останат.

	Милиони хора си пожелават
	Желания на звездите пророчески,
	Но аз за теб съм събрал
	Звезди от никого ненарочени.

	Помогни ми, звездите тежат,
	Вземи ги в твоите длани,
	Ако няма навън звездопад,
	Нека в очите ти падат.

	Къде ли падат звезди?
	С мен ела да търсим,
	Ще вървим по звездни следи,
	Сигурно в морето са пръснати.

	Погледни навън, погледни,
	Но дори да падат далече,
	Аз събрах две шепи звезди
	За теб в ноемврийската вечер.

@@	16–17 ноември 1998 г.
P$
