P>
	Отиде си. И какво от това?
	Какво, че всички ветрове се скараха,
	Какво, като се спъна пролетта
	И мъглите се прегръщат по площадите?
	Какво, като умре в нощта звезда
	И утрото с досада се събуди?
	Какво, че с тебе си отиде и света,
	И радостта, и замълчаха думите?
	Питам те: Защо си отиде?
	Много е лесно да решиш ей така.
	Стъпки на минувачи да скрият
	Не могат твоите стъпки в съня.
	През вратата пак се разминават дните,
	Самотата лае като злобно псе,
	Иде пролет, а листата литват
	Жълти, светлината няма я въобще.
	Спомени в пространството се лутат,
	Какво, като от времето прогонени
	Те се връщат с нямото предчувствие —
	Ти не можеш да останеш само спомен.
	И се прегръща помъдряла вечността,
	С любовта от болката се крие,
	Но какво значение има всичко това?
	Тишината бие. Ти нали си отиде…

@@	 февруари 1999 г.
P$
