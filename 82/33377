P>
	Да се събуждам, когато светът е заспал,
	Да заспивам, когато погрешно е буден,
	Покрива ме тази сребриста печал,
	Никому никъде да не си нужен.

	И аз вървя, дъждът е пътя постлал
	Със светла дъга от коприна,
	Но боли ме тази странна печал:
	За кого, за какво да ме има?

	Ако можех, на хората обич бих дал,
	Но защо светът е студен, невъзможен?
	Погребва ме тази тежка печал,
	Да съм от никого неразбран ме тревожи.

	И нощта, и деня съм вече продал
	За мита, в който сам се разхождам.
	Но горчи ми тази жестока печал
	Като сладката чаша с отрова.

@@	12 ноември 1998 г.
P$
