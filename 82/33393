P>
	Когато в нощ бурна, метежна,
	Ти ще звъннеш
	Без нищо да ми кажеш,
	Аз ще дойда
	Без нищо да те питам.
	И ще се стопи нощта безбрежна
	От страст, от обич и нежност,
	Когато любовта ни повика
	В океана от чувствата безгранични.
	Ще пристигна с блясъка
	На светкавица,
	Ще ме посрещнеш с прегръдката
	На дъжда,
	Ще лумне океанът
	Във пламъци,
	Ще бъдем бурята
	На нощта.
	И ще бъдем най-лудите
	В най-лудата нощ,
	Слети в страст разтърсваща,
	Помитаща, като потоп и огнена,
	В едно слети като мелодия.
	И ще бъдем най-грешните
	В най-грешната нощ…
	А сутринта щом се събудим,
	Денят от греха ще ни скрие,
	Слънчевите лъчи ще се мият
	В брега на нашата лудост.
	И аз нищо няма да ти казвам,
	И ти нищо няма да попиташ,
	За да бъдем отново най-лудите,
	Най-лудите в нощ метежна.

@@	март 1999 г.
P$
