P>
	Всяка сутрин варя две кафета
	Без захар — за теб и за мен,
	Те заедно ставаха сладки. Но ето —
	Денят вече не е споделен.

	Аз те чакам сутрин в десет
	Да десет на другия ден
	И варя всеки път две кафета,
	Ти знаеш — за теб и за мен.

	Но теб те няма и кафето
	Всеки път изпивам го сам,
	Така от понеделник до петък,
	Двойно горчи, докато знам,

	Че ти няма да дойдеш,
	Устните като с чаша кафе
	Няма със мойте да слееш
	Под кафеното топло небе.

	А горчи, как кафето горчи
	След твойта последна целувка,
	Минаха дни, колко чаши изпих,
	В колко утайки се лутах.

	Сам пия двете чаши полека
	с отровния вкус на бадем,
	Но пак варя две кафета
	Без захар — за тебе и за мен.

@@	март 1999 г.
P$
