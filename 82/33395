P>
	Казваш, страх те е, че е гореща любовта ми.
	Не се бой, мила, няма да те изгоря,
	Ще те стопля само, няма да изстина.
	Студено е. И ни трябва топлина.

	Казваш, страх те е, че е силна любовта ми,
	Не се бой, мила, няма да те нараня,
	Събрал в едната длан всичките си сили,
	С другата по пътя ще те поведа.

	Казваш, не вярваш, че ще е вечна любовта ми,
	Така е, относителни са вечните неща,
	Но не се бой, мила, винаги ще те обичам,
	Докато ме има и съм нужен на света.

@@	23 януари 1999 г.
@@	Белград
P$
