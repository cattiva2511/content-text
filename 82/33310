P>
			Гробът на Левски
			не знае никой…
	Къде в земята си заровен, сине,
	в земята, вкочанената от скръб?
	Дори тополата за тебе гине —
	бесилка, стенеща с пречупен гръб.

	— Завит съм, мале, в зимни одеяла,
	ни студ, ни жега се усеща тук.
	Да бе ми песен нашенска запяла,
	дано разбуди ме със своя звук.

	Бих пяла, сине, Боже милостиви:
	„Балканът бял нахлупил е калпак,
	покълва житото сред плодни ниви“,
	но ще ли станеш с неговия злак?

	— Ти плачеш, мале! Пей ми издълбоко,
	любимата хайдушка ми запей:
	„Теглото черно, а пък Бог високо,
	хайдутин, мале, волно се живей!“

	Ах, пея, сине! Зимата припява.
	Но знаеш, чедо, тъй си е било,
	на теб щом пея, сякаш се стопява
	жорчилката на черното тегло.
P$
