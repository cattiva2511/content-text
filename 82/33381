P>
	Седя в клетка и болят крилата,
	И търся как да полетя,
	На рулетка руска се въртят
	Любимите ми шест числа.

	Орелът е с подрязани крила,
	Лъвът — на дъното на яма,
	Лежа върху смачкани цветя,
	Разбита е душата ми кристална.

	Единствено сърцето ми се бие
	Като пленена птица в клетка,
	Но и неговите удари замират,
	Наранени, в дните ми отекват.

	А искам, искам да живея,
	Да обичам с будни сетива,
	Птиците по клетките не пеят,
	Ако там не са на свобода.

	А на рулетка руска се въртят
	Любимите ми шест числа.

@@	ноември 1998 г.
P$
