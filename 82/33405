P>
	Защо в света иначе благоприличен
	Ни учат от филми, пиеси, книги, стихове
	Да приличаме на Добрия,
	Когато тайничко обичаме Лошия,
	Да не говорим за Злия
	И участваме в екшъна, в уестърна, в криминалето
	На страната на ония,
	Тъмните.
	Може би, защото в живота
	Добрия
	Винаги губи
	И по закона на джунглата побеждава
	Онзи с най-острите зъби.
	Тогава защо ни казват —
	Героят бил трагичен,
	Когато стремежът към идеала
	Сблъсква се с нашето благоприличие?
	Защо не обичаме
	Героите трагични?
	Може би, защото ние се страхуваме от тях,
	От това, което е в нас?
	Тогава къде е вината?
	В мисли проклети на писатели и поети.

@@	януари 1999 г.
P$
