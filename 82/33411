P>
	Пронизвам с два изстрела нищото,
	Забивам за дълго двата кинжала,
	Осветява ме заревото безсмислено,
	Безпощадно светът се търкаля,
	Безцветно сграбчва ме времето,
	В измамни картини се лутам,
	И не спира пулсът напрегнат,
	Бие, кошмарно препуска,
	Горят светлите тонове,
	Заслепяват ярките багри,
	Беснеят думите — стонове,
	Кошмарите лумват в пожари,
	Преследват ме залезни сенки,
	Спуска се кървава птица,
	Сумракът ме слива със себе си,
	И отново потъвам в нищото.

@@	април 1999 г.
P$
