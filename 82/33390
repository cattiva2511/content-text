P>
	Затвор е. Светът е затвор.
	Без тебе не мога.
	Затворени са просторите
	Под небето злокобно.

	Решетка. Небе с решетки.
	За пощада те моля.
	Мечтите гибнат разстреляни
	Под небето прокобно.

	Зидове. Край мен са иззидани.
	Ти моя си орис.
	Сили нямам да се вдигна
	Да нарисувам прозореца.

	Гибели. Всичко е гибелно.
	Само теб ще обичам.
	Дните ще стигнат ли?
	Бързо изтичат…

	Осъден съм. И… умирам.
	Фатална красавица.
	Отиваш си, аз си отивам —
	Недопита наздравица.

@@	февруари 1999 г.
P$
