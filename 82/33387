P>
	Там далеч, далеч сред морето,
	Където ветровете млъкват в захлас,
	Има загадъчно скрит от небето
	Малък, незнаен остров за нас.

	До острова друг не може да стегне,
	Риби-стражи ще го отклонят,
	Късче земя, толкова свидно,
	Нашият остров един на света.

	Там небето е тюркоазеносиньо,
	Слънцето гали със златни лъчи,
	Гонят се и се настигат сапфирени
	И на брега уморени заспиват вълни.

	Чайките бели, безметежни и волни,
	Стремително порят небесната вис,
	А под тях, облечени в сребърни брони,
	Рибки се стрелват в порив лъчист.

	Неземен е сякаш малкия остров,
	Навлякъл риза на пъстри цветя,
	Палмите две по две се докосват
	И се целуват смарагдовите листа.

	Ние с теб вървим ръка в ръка,
	Прегърнати под погледите на кипариси
	И оставяме следа до следа по брега,
	Сляли в едно и чувства, и мисли.

	Ако поискаш за миг да останеш сама,
	Ще приседна наблизо и ще те гледам,
	В очите ти как се отразява деня,
	В очите ти слънчеви и ненагледни.

	Вятърът укротен се е скрил в косите,
	Слънцето е посипало раменете със злато,
	Хиляди перли оставят вълните
	И покорени лягат в краката ти.

	Аз те гледам — най-красивата и желана,
	В хамака как се люлееш насреща,
	Мълчаливо ще взема твоите длани
	И ще ги скрия с устните си горещи.

	Птиците от дървета-естради ни пеят,
	В хор им пригласят тихо листата,
	Само скалите се припичат и немеят,
	Свикнали с вечния рай на земята.

	А вечер седим на брега и ни викат
	Звезди из просторите необятни,
	Но ние им махаме само, усмихнати,
	Нали си имаме острова наш на земята!

	Нас ни гали закачливия зефир,
	А бризът ту пристига, ту се скита,
	И разнася неуморен по всемира
	Двете думички: Обичам те!

	До острова ще стигнем дори през урагани,
	Път да не открием — ще направим път,
	Ако трябва — ще летим над океани,
	Там, където само птиците летят.

	Умориш ли се — на ръце аз ще те нося,
	Ако нямаш сили — сили ще ти дам,
	Ако ожаднееш — с дъжда ще те докосна,
	Но двама острова ще стигнем, знам.

	Защото далеч, далеч сред морето,
	Където ветровете млъкват в захлас,
	Има загадъчно скрит от небето
	Остров, Баунти наречен от нас.

@@	8–10 януари 1999 г.
P$
