P>
	Този дъжд падна изведнъж
	Да изчисти от калта душата,
	Странен дъжд, златен дъжд,
	Оцветен от погледите на листата.

	Душата ми е скитница в дъжда,
	Захвърлена, забравена от всички,
	Душата ми е бяла под калта,
	Ще може ли дъждът да я пречисти?

	Дъждът навярно е самотник,
	Пристига тъжен, за да си отиде,
	Следи оставя — по листата мокри
	Като перли капките намигат.

	Към дъжда душата ми протегна
	Ръцете си в една молитва,
	По листата златни да побегне,
	Към облаците бяла да политне.

	Ако не се превърне в прах,
	Дъждът душата ще измие,
	Да не я удави ме е страх,
	Да не я убие…

@@	ноември 1998 г.
P$
