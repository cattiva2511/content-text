P>
	Бях млад и значи бях
	блестящ като пендар,
	сега, щом остарях,
	ръждяса моят чар.

	Бях млад и значи бях
	на лудите другар,
	сега, щом побелях,
	нормална станах твар.

	Бях млад и значи бях
	мечтател и бунтар,
	сега, щом овехтях,
	изгубих този дар.

	Бях млад и значи бях
	на замък господар,
	сега, щом обеднях,
	бездомен съм клошар.

	Бях млад и значи бях
	искрица от пожар,
	сега, щом прегорях,
	съм само супер стар.
P$
