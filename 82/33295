P>
D>
	На дъщеря ми
D$

	Ти и твоята дрънкалка
	сте еднакви в мойта длан,
	но дали си толкоз малка
	или аз съм великан?

	В тази първа твоя есен
	ранен сняг вали навън
	и безмълвната му песен
	те унася в зимен сън.

	Спи, сънувай тази чудна
	белоснежност в есента,
	като пролет ранобудна
	грее твойта красота.

	И макар като дрънкалка
	да те нося в мойта длан,
	ти не си ми толкоз малка,
	нито аз съм великан.
P$
