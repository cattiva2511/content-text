P>
	Пулсираща далечина, безкрайни пространства,
	Мислите скитат, загубени в странство,
	Но се връщат назад, в родния град,
	Пак се връщат при теб, моя златна.

	Чезнещи разстояния, уморени простори,
	Магистрални понятия, глухи мотори,
	Мозайка от образи, самота непонятна,
	Аз се връщам при теб, моя златна.

	Небето прихлупено, хоризонтите разделени,
	Аз вървя и се връщам по мост над Вселената,
	Загубен във времето, търся твойте обятия,
	Аз се връщам при теб, моя златна.

	Съдбоносни предчувствия, думите неизречени,
	Животът е миг, но миг като вечност,
	Дори да пребродя целия свят,
	Пак се връщам при теб, моя златна.

@@	23 януари 1999 г.
@@	Белград
P$
