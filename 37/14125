P>
D>
	На А. Гръблева
D$

	Не те разбрах
	(прощавай, че на „ти“ сме),
	но в теб видях
	един апокалипсис.

	Видях кръвта
	от болката в душата
	и в пропаст как
	превръща се земята.

	Разстреляни надежди,
	самота.
	Предчувствие
	за края на света.

	Видях от мрак
	да пъпли скрита злоба.
	Животът — враг.
	И раждане — прокоба.

	Видях мечта,
	оплетена във мрежа
	и нож — душа
	на късове да реже.

	Но и надежда в мрачния тунел,
	във който твоята безпомощност потъва.
	А светлината в края му, е цел,
	обсебваща и същество и мисъл.

@@	1994 г.
P$
