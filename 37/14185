P>
	Българийо на лудите комити,
	Българийо на гордите царе,
	нима забрави чест и горда слава,
	та примирена си сега на колене?

	Обезлюдява топлата ти пазва,
	отлитат младите без път назад.
	Умират старците, унизени и забравени,
	преди да легнат кротко във пръстта.

	Какъв е този мрачен жребий,
	каква е тази българска прокоба,
	на свобода да вият вълците,
	а агнетата — все да са под ножа!…

	Българийо на лудите комити,
	за да пребъдеш и след нас дори,
	побързай, докато надежда още има —
	Авгиевите си обори помети!
P$
