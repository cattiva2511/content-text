P>
	Нищо по-прекрасно няма на земята.
	Без душа е онзи, който отминава
	гледка тъй неотразимо величава:
	като дреха този град сега намята
	утринната прелест — проснат сред полята,
	сонм от баржи, кули, храмове изгрява
	под небето с блясък, който озарява
	въздуха бездимен с трепкаща позлата,
	тъй великолепно слънцето едва ли
	долини и хълми друг път ще огрее.
	О, какъв дълбок покой духа ми гали!
	Волната река като насън се лее.
	Боже! Сякаш всички къщи са заспали
	и това сърце с гигантска мощ немее.
P$
