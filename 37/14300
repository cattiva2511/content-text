P>
	Самотник мрачен съм, вдовец неутешен,
	нов аквитански принц без кула, без васали,
	звездата ми умря, зовът ми е смразен
	от черните слънца на вечните печали.

	О, утешителко, в нощта на гроба глух
	италианското море сега върни ми
	и цветето — балсам за моя скръбен дух,
	и роза със лоза — приятелки любими.

	Какво съм? Феб? Амур? Ще помня, че съм бил
	дарен с целувка от кралицата смирена;
	мечтах, сред пещера, където пя сирена…

	И минах Ахерон двукратно победил:
	накарал да звучи с Орфеевата лира
	и на светица стон, и феин вик в зефира.
P$
