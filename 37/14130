P>
D>
	На Мариела Ченкова
D$

	От снимката ме гледаш с поглед чист
	и казваш сякаш: „Чичо, аз пораснах.
	На пет години, чичо, съм почти.
	Леглото даже вече ми е тясно.

	А тук съм на рождения си ден
	със патенцето. То се казва Руди.
	Виж колко съм красива с тези две
	кордели, като сини пеперуди!

	Пък детската ми стая отесня
	от кукли и играчки най-различни,
	но тука има кукличка една,
	която, чичо, много си обичам.

	Щом вечер Сънчо благ ме навести,
	прегърнати заспиваме си двете.
	Ела да видиш куклата и ти!
	Послушна е и се нарича Бети.“

@@	1995 г.
P$
