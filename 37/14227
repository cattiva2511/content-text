P>
	Щом слънце изгрее,
	небето се смее,
	камбанки ромолят
	в щастливата пролет
	и звънко издига
	гласец чучулига,
	а в китна дъбрава
	и дроздът отпява —
	започва играта
	и екват полята.

	Джон с белите власи
	седи у дома си
	в старешка седянка
	под дълбока сянка.
	Все гледат играта,
	все някой подмята:
	„Какви бяхме луди!
	Човек да се чуди…
	По цял ден в играта
	ехтяха полята!“

	Но малките вечер
	са капнали вече,
	в червения залез
	не тичат нахалост.
	В гнездата са всички
	невръстните птички
	край мамини скути,
	увити, обути.
	Престава играта,
	тъмнеят полята…
P$
