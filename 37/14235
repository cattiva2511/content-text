P>
	Хвала, изкуство, че си съумяло
	да хванеш този облак несравним,
	да не изпуснеш тъничкия дим
	и слънцето, деня с любов огряло,
	че няколкото пътници си спряло,
	преди гората да ги огради,
	и онзи члън над гладките води
	на вечна котва там си приковало.
	О, душеутешително изкуство,
	велико в свойта скромна простота,
	готово всичко с радост да приеме!
	Ти спираш тук за смъртното ни чувство,
	едничък миг от бягащото време
	обвит в покоя чист на вечността.
P$
