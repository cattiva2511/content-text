	[* Уърдсуърт обяснява, че картината, която е дала повод за написването на този сонет, се е намирала в дома на енорийския свещеник край езерото Грасмир, в който поетът е живял със семейството си в продължение на две години. На нея са били изобразени хълмовете край Колеортън. Престоят на Уърдсуъртови в този край на Езерния район е бил много щастлив, но завършва със загубата на двете им деца.]
P>
	Хвала, изкуство, че си съумяло
	да хванеш този облак несравним,
	да не изпуснеш тъничкия дим
	и слънцето, деня с любов огряло,
	че няколкото пътници си спряло,
	преди гората да ги огради,
	и онзи члън над гладките води
	на вечна котва там си приковало.
	О, душеутешително изкуство,
	велико в свойта скромна простота,
	готово всичко с радост да приеме!
	Ти спираш тук за смъртното ни чувство
	едничък миг от бягащото време,
	обвит в покоя чист на вечността.
P$
