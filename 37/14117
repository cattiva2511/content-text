P>
	Чудесно е, че сбъдват се мечтите!
	Как иначе би имало мечти?
	Живецът ни в желанията скрит е
	и с тяхната настойчивост пламти.

	Понякога бленуваме химери
	и в нощите, замаяни, не спим,
	но важно е, че устремно живеем:
	готови сме до край да устоим.

	И често сме излъгани и жалки,
	оплакващи късмета си свидлив.
	Каквото да постигнем, все е малко
	и всеки късметлия ни е крив.

	Но хиляди, милиони са мечтите,
	зареждащи ни с жажда за живот!
	Отстъпват неуспехите ни, свити.
	По мъдри сме. Отново сме на ход.

@@	1994 г.
P$
