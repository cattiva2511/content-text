P>
	Пусто поле, през полето полека
	моята бричка се влачи едвам,
	насред полето върба — и троица
	цигани видях, излетната там.

	Къдра глава е отпуснал едина,
	сграбчил цигулка в извита ръка,
	буйна и весела песен подкарал,
	и като вихър премята лъка.

	Другият къса лулица засмукал,
	гледа из нея как пушек се вий,
	сякаш че всичко световно блаженство
	заради него се в пушека крий.

	Третий цимбал окачил на върбата,
	спи там, извърнал нагоре лице,
	вятърът тихо струните подръпва,
	блян му вълшебен витай над сърце.

	Нищо и никакви, дрипави, голи,
	тям изпод дрипи месата лъщят,
	хич и не искат да знаят — с усмивка
	гледат презрително те на света.

	Те ме научиха тройна наука —
	тоя безсмислен живот на света
	как се просвирва, пропуща, проспива,
	гордо, с презрителен смях на уста.

	Тримата цигани… Татък далеко
	моята бричка в полето изви;
	дълго се ази извръщах и взирах
	в техните рошави, мурги глави.
P$
