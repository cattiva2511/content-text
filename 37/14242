P>
E>
	Отговор на сонет, завършващ така:
P>
	„… са по-прекрасни тъмните очи,
	а не онези като див зюмбюл.“
@	Дж. X. Рейнолдс
P$
E$

	Душата синя на небето — дом
		за слънцето, за бледата луна
	с Вечерницата, с целия й сонм
		сред златни облаци и тъмнина.
	Душата синя на морето — кът
		за всички ручеи и езера —
	понякога беснее, но гневът
		се стапя в тъмносинята игра.
	В цветята също синьото гори:
		в гората, под зеления си тюл,
	потайна Виолетката цари,
		в полята — Незабравка и Зюмбюл.
	Прекрасно е, в очи със този цвят
		когато виждаш бъдния си свят.
P$
