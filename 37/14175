P>
	Такава я запомних
	до фонтана
	приседнала
	сред пъстрата тълпа
	от детски смях
	отсъстваща
	Жената слушаше
	с притворени очи
	рисуваше я музиката
	млада
	и красива
	във слънчев дом
	извира
	радост
	деца
	и птици
	хармония от чувства
	страсти
	музика струи
	цветя
	под палмите
	на двора

	сега домът за нея
	е една количка детска
	останалото
	станалото е
	в душата й
	грижливо скътано
	и подредено

	Капки от залязващото слънце
	се търкалят
	по сбръчканите скули
	и позлатяват
	ръцете й
	полегнали
	две уморени птици
	върху пола
	от времето на пилигримите…

	Отпуснала клепачи,
	озарена
	от мекото сияние
	на музиката
	жената се усмихваше на
	миналото
	и бе красива
	толкова красива
	защото беше жива…

	Жива?…
P$
