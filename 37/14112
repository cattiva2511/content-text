P>
	Моят свят е, където те има!
	Моят дом е, където си ти!
	Твойта строгост е моята зима.
	Твой подарък са моите дни.

	Упорито и дълго те търсих,
	без да спра нито миг, нито час.
	Слава Богу — открих те навреме.
	Есента е далече пред нас.

	Тя ще дойде, но още е пролет.
	Всичко още е в своя цъфтеж.
	Ний сме птици, готови за полет
	и в очите ни свети копнеж.

	А крилата ни — те от любов са.
	С тях се реем в простор от мечти.
	Аз към теб! Ти към мен! Тъй се носим
	безтегловни, безплътни почти.
@@	1994 г.
P$
