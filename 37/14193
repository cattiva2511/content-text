P>
D>
	Седемнадесет години, 204 месеца, 6205 дни и още толкова нощи се учих да живея без теб. Така и не можах да се науча!…
D$

	Не беше — просто разминаване,
	нито — класическа раздяла.
	Съдбата хитро ни подмами
	и нямаше къде да бягаме.

	Със хирургическа педантичност
	ножът раздели сърцето ни.
	Грешни бяхме — обичахме се.
	И ни оставиха на псетата…

	Понесохме кръста си с вярата,
	че в друг живот ще сме заедно.
	Полу-живеем и страдаме
	от жестоките разстояния…

	Само в сънищата няма закони,
	само в тях няма предатели.
	Бучи реката на спомените —
	спи, любов моя, там чакай ме…
P$
