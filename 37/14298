P>
	Ако във слънцето се взреш за дълго ти,
	пред своите очи ще видиш да лети
	петно от мрак и в миг ще замижиш тогава.

	Така, когато бях младеж, с кураж голям
	във славата се взрях: от този ден насам
	пред жадния ми взор едно петно остава.

	И тази чернота, за траур сякаш знак,
	преследва ме навред, извръщам се, но пак
	между очите ми и радостта застава тя.

	Безспир ли ще е тъй! Печал за нас, печал!
	Единствен в тоя свят орелът би успял
	без болка да се взре във Слънцето и Славата.
P$
