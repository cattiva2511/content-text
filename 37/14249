P>
	Нека в самота изчезна —
	никой да не знай скръбта ми!
	Ако потъмней в измама
	моята звезда небесна —
	нека в самота изчезна,
	като пилигрим в пустиня!

	Нека в самота изчезна,
	като пилигрим в пустиня,
	ако без привет отмине
	моята звезда небесна —
	нека в самота изчезна,
	като просек безприютен!

	Нека в самота изчезна,
	като просек безприютен!
	Ако спра сред пътя труден
	без звездата си небесна —
	нека в самота изчезна,
	като ден в мъглива вечер!

	Нека в самота изчезна,
	като ден в мъглива вечер!
	Ако не изгрее вече
	моята звезда небесна —
	нека в самота изчезна,
	като роб, скован в окови!

	Нека в самота изчезна,
	като роб, скован в окови!
	Ако не съзра отново
	моята звезда небесна —
	нека в самота изчезна,
	като песента на лебед!

	Нека в самота изчезна,
	като песента на лебед!
	Ако ме не срещне с трепет
	моята звезда небесна —
	нека в самота изчезна,
	като кораб в океана!

	Нека в самота изчезна,
	като кораб в океана!
	Ако скрита в мрак остане
	моята звезда небесна —
	нека в самота изчезна,
	като радост в болки неми!

	Нека в самота изчезна,
	като радост в болки неми!
	Ако нявга в грях съзре ме
	моята звезда небесна —
	нека в самота изчезна,
	като, мила, ти в сърце ми.
P$
