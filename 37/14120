P>
	Залагам пак на същите числа —
	поредната надежда за късмет.
	Съмнението — грапава пила —
	по мозъка ми прави пирует.

	„Не ще се видиш никога с пари.
	За други е, приятел, радостта.
	По-доходни вложения прави,
	от тези малки, дяволски листа.“

	Но, трябва да излязат този път.
	Предишния аз просто нямах шанс.
	По фишовете кръстчета цъфтят,
	дарявайки ми щастие в аванс.

	Предчувствието чука по тила —
	ще потекат като река пари.
	Аз вярвам пак във същите числа.
	Не може просо все да не върви.

	Така се лутам в този лабиринт.
	Съмнения, надежди и печал.
	До ТОТО-то опира моя бит…
	Кошмар, завършващ винаги с провал.

@@	1994 г.
P$
