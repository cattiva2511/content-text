P>
	Морето — с кораби осеяно бе то,
	тъй както със звезди са нощем висините:
	на котва в пристана почиваха едните,
	сновяха другите тук-там, кой знай защо.

	Тогава в залива съгледах чуден кораб;
	дохождаше невям от приказна страна
	и горд със своя ход и мачти, и платна,
	като видение се плъзгаше в простора.

	Той беше чужд за мен, за него чужд бях аз,
	и с влюбен взор все пак следих го непрестанно:
	по-мил ми беше той от всичко в този час.

	Но дълго време ли тук щеше да остане?
	Повея изведнъж и с полъха несмел
	отплува корабът, на север път поел.
P$
