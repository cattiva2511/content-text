P>
	Живея на тавана,
	небето гледам аз;
	луната си остана
	стопанката у нас.

	Дори да се почука,
	не ме е грижа „кой?“
	Не идва никой тука,
	ако не идва той!

	Приела самотата,
	цветя бродирам все,
	но как без плач душата
	това да понесе?

	Пред мен звезда сияе
	със бляскави лъчи;
	но бурята, и тя е
	пред моите очи;

	Където той седеше,
	днес никой не седи.
	Бе негов столът, беше
	на двама ни преди,

	а пък сега изглежда
	печално примирен,
	без никаква надежда
	останал като мен.
P$
