P>
	Ах, веселият славей
	как пееше над нас,
	как ронеше тогава
	сребристия си глас!

	Сега преда самичка
	на звездна светлина
	и точа бяла нишка
	над бялата луна.

	Когато бяхме двама,
	пя славеят над нас,
	а днес напомня само,
	че съм без тебе аз.

	Но грейне ли луната,
	така ми е добре
	и шепна в тишината:
	„Дано ни бог сбере!“

	Замина ти, а още
	пей славеят навън —
	напомня ми и нощем
	отминалия сън.

	Луната плува в здрача
	сред звездното море.
	Аз пея уж, а плача,
	„Дано ни бог сбере!“
P$
