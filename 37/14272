P>
	Рицар един в планината върви
	бавно и в скръб потопен:
	„В нежни прегръдки ли днес аз отивам,
	ах, или в гроба студен?“
	Планинският глас отговори смутен:
	„В гроба студен!“

	Рицарят скръбен нататък върви,
	в тъмна и горестна шир:
	„Вече тъй рано към гроба отивам —
	нека! Но в гроба е мир!“
	Планинският глас отвеща отподир:
	„В гроба е мир!“

	Рицарят сълзи пролива през сън —
	сън или спомен горчив:
	„В гроба най-сетне сломен ще почина;
	в гроба ще бъда щастлив!“
	Планинският глас отвеща вечно жив:
	„В гроба щастлив!…“
P$
