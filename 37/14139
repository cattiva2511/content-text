P>
	Да беше жив, какво би казал ти
	за туй, че твоят лик е по площадите?
	За туй, че калят твоите мечти
	и с името ти хранят днес омразата?

	Ти знаеш кървавия кръст на роба
	и мрачните бесилки на тирана,
	и писъците женски в тъмна доба,
	и не една девица поругана.

	Но ти се бори не заради вярата
	и не прокълна всеки мюсюлманин.
	Живя за всички и умря за правдата!
	За святата идея — да сме равни!

@@	8 януари 1990 г.
P$
