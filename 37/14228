P>
	Когато лесът развеселен се смее
	и ручей с трапчинки усмихнат се лее,
	когато ветрецът засмива се с мене
	и мило се смеят хълмите зелени,

	когато се смее узрялата нива,
	когато щуреца на смях го избива
	и палави щерки, и млади снахи
	звънливо заливат се в „Ха-ха-хи!“,

	и шарени птички се смеят в гората,
	и мами с черешки, с орешки софрата,
	ела сред уханните цветни лехи
	да пеем блажения хор: „Ха-ха-хи!“
P$
