P>
	Звънят камбаните на вечерта,
	в дола пълзят разкъсани мъгли.
	Споходят ли те скръб и самота,
	за мен мисли, за мен мисли!

	Вечерните камбани с меден глас
	ще стоплят твоя дух усамотен,
	аз ще се моля тихо в тоя час;
	ела при мен, ела при мен!

	Звънят им тъжен ако те смути,
	попитай времето, което бди —
	ще ти отвърне, че до мен си ти
	като преди, като преди.

	Камбаните на вечерта звънят,
	щях да примра, да беше с мене тук,
	и нежни песни щяха да ехтят;
	о, сладък звук, о, сладък звук!
P$
