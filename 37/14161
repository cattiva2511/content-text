P>
	Има един мъж някъде по земята —
	не най-красивият,
	не най-богатият,
	просто един мъж,
	само за мен отреден.

	Ангел и Дявол в една душа-скитница,
	с възходи, падения, често в безпътица,
	звездоброец нежен и страшен комита —
	всичко това в един мъж,
	за мен отреден.

	Може би пие и пуши без мярка,
	може да е разбил много женски сърца,
	но пази в душата си песен и вяра,
	само за мен —
	една светла сълза.

	Ако срещнете този мъж, спрете го,
	дайте му знак „още е жива, още те чака —
	да я пренесеш през бури и пламъци,
	да се полюлеете на дъгата,
	миг поне,
	миг,
	преди да я погълне тъмнината…“
P$
