P>
	О, тази воденица
	пак трака с шум голям,
	но мойта годеница
	я няма вече там,

	Тя вярност обеща ми,
	халка ми подари,
	но щом ме с друг измами,
	халката се строши.

	Могъл бих да пътувам
	далече по света,
	да пея и вълнувам
	и други с песента.

	Могъл бих да воювам,
	опръскан с кърви цял,
	в полето да нощувам
	край огъня изтлял,

	Но чуя ли далече
	да трака колело,
	зова смъртта си вече —
	да спре това тегло!
P$
