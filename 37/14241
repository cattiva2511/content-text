P>
	С предвечен шепот идва и се мята
	  по пусти брегове — поглъща, смила
	  безчетни пещери, дорде е в сила
	магията подлунна на Хеката.
	А друг път дълги дни мълчи в прехлас
	  и раковините стоят, където
	  развързаният вятър на Небето
	отдавна ги е разпилявал с бяс.
	Ако е мрачен, морен твоят взор —
	  насищай го с просторна морска хубост
		ако слухът ти е препълнен с песен
	  или е приглушен от глъч и грубост —
		край стара пещера седни унесен,
	дорде се стреснеш: нимфи пеят в хор.
P$
