P>
D>
	На Васил Вълчинов
D$

	Приятелю, не ти благодарих
	за твърдото, приятелското рамо,
	защото чак сега те преоткрих
	и тъжно ми е, че до мен те няма.

	Благодаря от все сърце, че бях
	отдушник за неволите ти тежки!
	До тебе, тази чест не проумях
	и бе това голямата ми грешка.

	Себичен — тайно търсех самота.
	Не се замислях колко съм ти нужен.
	Измислях си около мен света,
	защото в истинския винаги е тъжно,

	когато сам си. Ала аз не бях!
	Прости ми глупостта, че не разбрах!

@@	1995 г.
P$
