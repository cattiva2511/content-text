P>
	Отколе замък дивен, издигнат над мъгли,
	тъмнееше се мрачен над мрачните скали,
	а около градина, засенена с грани,
	където дългоцветни се мятаха фонтани.

	Живееше в тоз замък цар славен и богат,
	за своята жестокост по целий край познат;
	бе ужас мисълта му и погледа му стърви,
	каквато дума каже — тя бич е или кърви.

	Веднаж во тоя замък отбиха се певци,
	едина с бели власи, друг с златни къдрици,
	на кон, в ръката с арфа, бе старец белобради,
	а бодър подир него вървеше момка млади.

	И стареца му казва: „Готви се, синко мой,
	с най-отборните песни, гласът вълшебен свой
	сбери и воля дай на душевния си пламък!
	Дано омекчиш на царя сърцето — хладен камък.“

	И в залата висока там с вити стълбове
	те влязоха: а ето на своите тронове
	с жена си царя седна — той грозен и ужасен,
	и мрачен като буря, а тя — същ месец ясен.

	И стареца удари по звучните струни —
	и взря се царя сепнат в душевни глъбини;
	а ето че подхвана и момъка унесен —
	и стареца приглася на дивната му песен.

	Те пееха за младост, за пролет, за любов,
	за мъжество, свобода и за свещений зов
	към милост, що сърцето човешко възвишава,
	в световната нетрайност що дава трайна слава.

	Стояха царедворци с приведена глава;
	и воините груби смутиха тез слова;
	царицата, со сълзи от радост на очите,
	взе от гърди си роза и хвърли на певците.

	„Народа възмутихте — извика царя с бяс, —
	а ето и жена ми се съблазни от вас!“
	И хвърли меч — в гърдите на момка той проникна,

	из тях, наместо песен, поройна кръв избликна.
	Като че вихър пръсна за миг придворний рой.
	На старца в ръцете издъхна момка. Той
	обви го в своя мантел, на коня го намести,
	привърза го и тръгна от замъка злочести.

	Но спря се там навън той пред гордите врата,
	издигна свойта арфа, на арфите цвета,
	и хласна, и разби я на витии стълб мермерен.
	И викна — целия замък се сепна разтреперен.

	„Проклятье вам, чертози! Под ваште сводове
	да се не чуят вечно на песен звукове,
	а само стон и само въздишки — за отплата,
	духът на отмъщенье докле ви срий с земята…

	Проклятье вам, градини, обкичени с цветя!
	Во тоя лик се взрете, засегнат от смъртта,
	и изсъхнете, спрете вий, извори студени,
	и пустош да се вгнезди во вази, вкаменени,

	Проклятье, убийда, и теб да сполети!
	Меч дигнал против други, от меч да паднеш ти!
	Нечуто да заглъхне и твоя дъх последен,
	забрава твойто име да скрий в мрак непрогледен!“

	Тъй прокълна певеца, и чу гласът му бог —
	во прах лежат стените и дивния чертог.
	Единствен стълб напомня за прежнята му слава
	и той разпукнат вече, да падне застрашава.

	Градини дето бяха, там пустош се весели,
	дръвче не мята сянка, ни извор ромоли,
	и името на царя покрива тма дълбока.
	Изпълни на певеца бог клетвата жестока.
P$
