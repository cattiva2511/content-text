P>
	Има песен, за която бих сменил
	без остатък Вебер, Моцарт и Росини
	песен тъжна от отдавнашни години
	със потаен чар — за мене само мил.

	Щом я чуя, и за миг се подмладява
	моя дух със двеста зими всеки път;
	на Луи Тринайсети века… Морава
	сякаш че съзирам; сенки се тълпят.

	После — замък със фасада мълчалива,
	ярък в сетните лъчи преди нощта,
	с паркове, с река, която се извива
	във подножието му посред цветя.

	После — дама на прозореца, далече,
	руса, стройна в старото си облекло
	и която в друг живот съм виждал вече
	и си спомням всичко, както е било!
P$
