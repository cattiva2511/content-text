P>
	Отгде дохождам?… От неравните пътеки
		най-страшната аз търся.
	Следите пресни на нозе окървавени
		върху скалата яка
	и жалките останки на душа раздрана
		по острите къпини
		ще ти покажат пътя
		към родното ми място.

	Къде отивам? Най-печалната и тъмна
		от степите кръстосвам,
	леговище на вечни снегове и вечни
		мъгли меланхолични.
	Там, дето се намира чер самотен камък
		без надпис и без име,
		удавен във забрава,
		там гробът ми ще бъде.
P$
