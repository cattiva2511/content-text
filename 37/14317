	[* Оргел — орган (муз. инстр.) Б.пр.]
P>
	В екота на оргела или в шума на ветровете,
	в блещукането на звезда или на капчица дъждовна,
	във всички диреше те тя и те отгатваше във всичко,
		без никога да те намери.

	Намери те подир това, намери те и те изгуби
	на неспокойния живот отново в битката сурова,
	защото продължава тя да те отгатва и те дири,
		без никога да те намери.

	Но знае: съществуваш ти, не си една надежда празна,
	неназовима красота, но съвършена и едничка,
	И тъй живее скръбна тя, защото винаги те дири,
		без никога да те намери.
P$
