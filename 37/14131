P>
	И мен, като всички, по пътя нелек,
	крепят ме стотици надежди.
	Стремя се най-вече да бъда човек.
	В униние чело не свеждам.

	Живея тъй, както разбирам това,
	дори да е дяволски трудно.
	От своята немощ макар окован,
	намирам живота за чуден.

	Какво са едни непослушни нозе,
	когато душевно съм волен.
	Лае срещу ми зло битие,
	ала така е отколе.

	Аз го подритвам и крача напред,
	с твърдия пулс на живота.
	Крача с две чужди, не свои нозе,
	търсейки своята кота.

@@	1995 г.
P$
