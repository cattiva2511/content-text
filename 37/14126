P>
D>
	На габровското
	благотворително дружество
	„Майчина грижа“
D$

	Велик е инстинкта на майката,
	създаваща във мъки живот.
	Тя — Слънцето, Въздуха, Сянката
	и често — през пропасти — брод.

	Тя — кротката, нежна закрилница
	и рамо, по трудния път,
	надеждата наша и съдница!
	Най-свиден в сърцето ни кът!

	Не стигат понякога думите,
	да кажем за нея добро.
	Изплъзват се винаги нужните —
	остава ни само едно:

	да бъдем длъжници за болката,
	при първия вдъх кислород.
	Поклон пред инстинкта на майката,
	даряващ ни щедро живот!

	Поклон до земята пред жертвата
	и кръста ви, майки, поклон!
	За вас любовта си — най-святата —
	да пазим, е дълг и закон!

@@	1994 г.
P$
