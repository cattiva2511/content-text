P>
D>
	На свищовлии
D$

	Обичам те безкрайно, роден град!
	Ти моята любов си и утеха,
	че има кътче в този земен свят,
	което с нежна ласка ме приема.

	Гордея се, че в тебе се родих,
	под скъпата ми, бащината стряха!
	И майчината обич в теб открих,
	и в твойта пазва топла ме люляха.

	Далеч живея — ти живееш в мен
	и стига ми това, че съществуваш!
	Мой роден град, мой пристан най-свещен,
	до моя сетен дъх, ще ме вълнуваш!

@@	1995 г.
P$
