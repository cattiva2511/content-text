P>
	Като умра, приятели, не трябва да тъгувате.
	Свещица за мен запалете.
	Изпейте ми „Руфинкината“ за сбогуване,
	изпийте чаша вино, помълчете.

	Преди да тръгнете, свалете тежките завеси,
	прозорците широко разтворете —
	за сетен път да чуя смях и славееви песни,
	преди да ме отронят ветровете.

	Ала един от вас ще чуе странен шепот,
	ще тръгне той със мойта тайна —
	в земята родна погребано ще е сърцето ми,
	ала душата ми ще е над Андите…
P$
