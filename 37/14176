P>
	Готвачът виртуозно хвърля
	живи
	омарите в кипящата вода —
	по един на секунда.

	Аааааааа… —
	отеква писъка им
	в още живите —
	един до друг
	в живарника —
	обезумели,
	в паника…

	Доволни,
	клиентите по масите
	преглъщат лакомо
	и купчината мъртъвци
	пред тях расте.

	Само едно дете
	безмълвно плаче
	до остъклената стена
	на ресторанта —

	толкова убийци
	толкова смърт —
	непосилно е да се поберат
	в едно крехко
	детско сърце…
P$
