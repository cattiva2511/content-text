P>
	Поспрели навръх на баира,
	с брадички за поздрав ни махат.
	С рогцата си сякаш подпират
	небесната слънчева стряха.

	И сянка на облак подгонят
	надолу по пътя, където
	жълт шепот изтихичко ронят
	пшеници, узрели в полето.

	Тъй дните им летни минават —
	безгрижно палуват, играят.
	Но гладни за миг не остават,
	сами да се хранят те знаят.

	Повдигат крачета, затупкат,
	заровят в тревата брадички.
	Изправят се, после захрупкат
	и скришом намигат с очички

	на тези от лагера, дето
	по цял ден лудуват, играят,
	и гладни остават, задето
	сами да се хранят нехаят.
P$
