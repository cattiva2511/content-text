P>
	Красиво е небето през нощта.
	Луната в четири очи се взира
	и ни разказва тайнствени неща,
	които само влюбени разбират.

	И двамата сме в нещо като в транс,
	и нощната царица ни омайва.
	Вълшебни чувства оживяват в нас —
	вълшебни нощи мълком обещават.

	Кажи, царице, колко ли сърца
	във своя златен дом си приютила?
	От тази нощ ний твои сме деца.
	Владееш ни със чудодейна сила.

	А ако някога си иде любовта
	и пак към теб за помощ се обърнем,
	аз знам, че ще ни кажеш где е тя,
	в опразнения дом за да я върнем.
@@	1994 г.
P$
