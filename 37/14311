P>
D>
	На А…
	(като й посвещавам тези стихове)
D$

	Увехнали са вече цветовете,
	надеждите — отдавна помрачени.
	Минутите броя: израстват в мене
	тревогите и болките проклети.

	Мечтите ми, от радостта обзети,
	кристала гладък багреха пленени;
	но помътнял от дните ми студени,
	кристалът вече все по-слабо свети.

	В очите блясва жаждата позната,
	но пак вървят безшумно всички хора
	и пак кръжат бездушно небесата.

	Злочеста хубавице, днес говоря
	пред вас за моите сърдечни рани:
	сърцата ни в стиха ми са събрани.
P$
