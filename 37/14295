P>
	Духът ми има тайна, животът ми — загадка;
	любов, що вечно трае, родена в миг у мен.
	Уви, надежда няма за мъката ми сладка,
	любимата не знае защо мълча смутен.

	Не вижда тя, че страдам, макар че всеки ден
	самотността прозира изпод речта ми гладка;
	съдбата ми злочеста за този свят е рядка —
	за нищо аз не моля, от всичко съм лишен.

	А тя, макар че нежност във дар от бога има,
	разсеяно минава съвсем недостижима
	за моите стаени, сподавени слова.

	Дори и тези строфи когато препрочита,
	„Коя жена е тази?“ в почуда ще запита,
	ала отново няма да разбере това.
P$
