P>
	В такава звездна нощ
	е грях да спиш
	разтварят се вселенските врати
	и звездните пътеки
	душата ми повеждат
	във нощта
	живи и мъртви
	възкръстват
	в мен
	магическата планина
	се влива
	в жадните ми вени
	напират
	спомени
	болезнени
	прииждат
	тъмни желания
	светли копнения
	изгубвам мярката
	за място
	време
	и пространство
	летя задъхана
	от звезда на звезда
	душата-скитница
	търси опора
	пристан
	бряг

	И неусетно идва утрото
	по капките роса
	остава само
	неясен спомен
	звезден прах
	копнеж
	и болка
P$
