P>
	Срещи с интересни хора
	прави нашият отряд
	и ги търсим без умора
	вред по целия ни град.

	Бил е нявга чичо Слави
	партизански командир.
	Страшни работи разправя.
	Стана той за нас кумир!

	Бил преследван и затварян,
	във вериги окован.
	Но избягал в ранна заран,
	крил се в плевня и таван.

	В нощ добрал се до шумак и
	станал партизанин смел.
	Влизал в огнени атаки,
	храбрите бойци повел.

	Зиме газил в горски ручей,
	за да мине без следи…
	После ни разказа случай
	по-опасен от преди.

	Скочил през една ограда,
	но за зло било е то:
	там попаднал на засада —
	сам воювал срещу сто!

	Сякаш приключенска повест
	е животът му нерад.
	Слушаме и сме готови
	да сме волнокрил отряд!…

	Срещи, срещи. Сякаш мълнии
	пред очите ни блестят.
	С трепет и възхита пълни,
	водят ни по дивен път…

	Бил през време на войната
	Спас Петров разузнавач.
	Минал тайно през реката
	към врага по късен здрач.

	А отвъд врагът се ежил.
	Постоял зад върбов храст,
	но под телените мрежи
	се промъкнал скрито Спас.

	— Как? Ще се уплаша мигър?
	В клопки малко ли съм бил?…
	Той се метнал като тигър,
	поста обезоръжил.

	Докато врагът подушил,
	с пленник върнал се в частта.
	Там устата му запушил —
	проговаря тука тя.

	Вражето разположение
	ясно станало сега.
	Пламнало сред нощ сражение
	и прогонен бил врага…

	Срещнахме се с нетърпение
	и с текстилка от завод.
	Труд, романтика, учение —
	ето нейният живот.

	Сиромашкото момиче,
	пасло крави и овце,
	се прославило с отличие
	и със сръчните ръце.

	На четиридесет стана
	пъстри платове тъче.
	Може тя за ден, засмяна,
	всички да ни облече!

	Разговаряхме сърдечно
	и с професор астроном —
	звездното небе далечно
	слезе в неговия дом!

	Колко интересни хора
	имало около нас!
	Чудесии ни говорят
	и ги слушаме в захлас.
P$
