P>
	Ах, без малко онзи ден
	в двора не попаднах в плен
	Там дечица в две редици
	бяха станали войници.
	Да, бойци, и то какви!
	Гордо вдигнали глави,
	буйни, пламенни и смели,
	автомат в ръцете взели.
	Аз минавам, те пред мен:
	— Стой на място!
	Взет си в плен.
	Ние сме кубинци,
	тук
	се не пуска никой друг!

	— Как? Кубинци ли сте?
	— Да!
	Пазим нашта свобода.
	Пазим от американци
	Куба с веселите танци,
	Куба с палмите красиви
	и с тръстиковите ниви…

	Аз пристъпвам,
	те стоят. Вдигат автомат:
	— Назад!
	Галя къдрава глава:
	— Да, но аз съм от Москва!
	— От Москва ли си? Руснак?
	Е, тогаз не си ни враг,
	ти си наш приятел драг!

	Ах, без малко онзи ден
	в двора не попаднах в плен!
P$
