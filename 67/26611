P>
	Ако някой в някоя държава,
	на очи си метнал пелена,
	в правдата ни още се съмнява,
	нека дойде в нашата страна!

	Нека дойде, нека да погледа,
	нека всичко сам да провери —
	лъч от септемврийската победа
	слепите очи ще разведри.

	На сърцето си ръка да тури!
	Ще въздъхне: — Бях аз друго чул.
	Няма тук ни кърпени потури,
	няма дървен ралник, ни царвул.

	Много ще се взира, ала трудно
	селото от град ще различи.
	Ще изглежда всичко някак чудно
	в изненаданите му очи.

	Няма ги крайградските квартали
	с ниските къщурки, с бедността.
	До колене няма да се каля
	в непрогледен мрак посред нощта.

	Нека дойде. Нека! Ще намери
	обновена родната страна —
	с веселите бодри пионери,
	с полъха на майска ведрина!
P$
