P>
	Какво на улицата става?
	Каква е тая страшна врява?
	Не са децата ученици,
	а са воюващи войници.
	Бум-бум, бум-бум,
	бумтят бумтежи,
	един войник на друг се ежи.
	Надигнали са по хайдушки
	стъбла от слънчоглед за пушки.
	Бум-бум, бум-бум,
	трак-трак-трак-трак!
	Отсам бойци —
	оттатък враг!

	Един прибяга в миг и хоп —
	вън кофата за смет е топ.
	А друг пърпори поривист:
	— Добре де, аз съм пък танкист!
	— Кьр-кър-р, кър-кър-р! —
	крещят рой четници —
	а ние стреляме с картечници!

	Един се качва на дърво.
	— Какво съм аз ли?
	Как какво?
	Нима не виждаш —
	изтребител.
	С врага е свършено,
	разбит е!

	Налитат всичките, ей на`,
	като че ли са на война.

	А Мирчо тих посредник там е.
	Развява връзка —
	синьо знаме.
	И казва: — Нека най-подир
	да се сдобрим.
	Да бъде мир!

	Приключва бойната игра,
	бойци са всички — за мира.
P$
