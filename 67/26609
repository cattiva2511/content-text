P>
	От вълчия фашистки вой
	не се боел,
	опасен път поел —
	и в огъня на партизански бой
	се стрелнал той —
	безстрашния борец,
	героят смел.

	По цели нощи
	крачел с пистолет,
	преследван,
	застрашаван от куршум.
	Но той с отряд бойци
	сновал навред,
	не се отбил
	от трудния си друм.

	Не спрял,
	не грохнал,
	а напред летял,
	за да строши
	омразния хомот,
	защото имал
	ясен идеал —
	народ свободен,
	радостен живот.

	За този идеал
	загинал млад.
	Загинал в битка —
	в бой отбрулен лист,
	защото бил
	в мечтите си крилат,
	защото бил човекът
	комунист!

	Обагрила и неговата кръв
	на свободата
	ведрата зора.
	Друг — предан като него,
	смел такъв —
	поел напред
	с мечтата му добра.

	Той битката за радост
	продължил
	с трион и кирка,
	с багери и чук.
	С другарите си
	пътища пробил
	и след един строеж
	захващал друг.

	Герой е той —
	родината строи,
	разчиства смело
	пътя каменист.
	От трудности и труд
	не се бои,
	защото е строител —
	комунист!

	И аз мечтая
	да съм като тях —
	герой безстрашен,
	смел и упорит.
	Да не изпитвам
	в трудностите страх
	и да градя
	живота ни честит.

	Да стигна в техниката
	връх висок.
	Умел,
	от електронното табло
	да управлявам
	с чудотворен ток
	в завода мощен
	всяко колело.

	Макар не спал,
	макар от масло чер,
	ще бъда като ведро утро
	чист.
	И аз — димитровският пионер —
	ще бъда утре
	верен комунист.
	Ще бъда!
P$
