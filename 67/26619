P>
	Ако аз управлявам света
	само два дни, дори само ден,
	ще направя такива неща,
	че ще бъде светът възхитен!

	Ще гласуваме първо закон
	мигновено войните да спрат,
	за да няма разруха и стон,
	само радост да ражда мирът.

	Войнолюбците ще задължа
	разрушеното да изградят.
	Не ще има ни гнет, ни лъжа,
	ни богати, ни бедни, ни глад!

	На невежите книга ще дам,
	на безправните — и свобода.
	Нищетата където е — там
	ще извикам на помощ труда.

	Милионите бедни деца
	ще зарадвам с премяна, с храна,
	та и техните бледни лица
	да разцъфнат от руменина.

	В домове ще живеят — дворци.
	И за тях ще е сочният плод.
	Ще растат вдъхновени творци
	на омаен, сияен живот.

	Ех, за жалост, невръстен съм аз,
	но върви в комунизма света
	и навред ще се сбъдне тогаз
	съкровената моя мечта!
P$
