P>
	Поклон пред теб, отец Паисий,
	от нас признателен поклон,
	че в робството зорница ти си
	на българския небосклон!

	Народа, окован в синджири,
	прослави с пламенно перо
	и в миналото му подири
	залог за бъдеще добро.

	Пробудил българската сила,
	народността ни възроди,
	и ръст отново възвисила,
	тя засия като преди.

	Отеква бодрото ти слово,
	просветва лъч неугасим
	в сърцата и във всичко ново
	което с пламък твой строим.
P$
