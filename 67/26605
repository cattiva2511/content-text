P>
	Където да бъде,
	каквото да прави,
	ще каже Ваклин —
	пионер ведролик:
	— Когато снага
	като батко изправя,
	ще стана войник,
	ще стана войник!

	Учителят щом като
	влезе в класа им,
	застава той мирно —
	какъв ученик!
	Дори козирува —
	сърцето не трае:
	— Ще стана войник,
	ще стана войник!

	Когато поемат
	на поход в горите,
	Ваклин е напред
	и не клюмва ни миг.
	В пътеките стръмни
	той най-упорит е:
	— Ще стана войник,
	ще стана войник!

	Намери ли някъде
	тънка тояжка,
	тя пушка му става,
	натиква й щик.
	Застава тогава
	със стойка юнашка:
	— Ще стана войник,
	ще стана войник!
P$
