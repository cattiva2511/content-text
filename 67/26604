P>
	Имат децата безбройни приятели —
	учени
	майстори,
	детски писатели,
	лекари,
	шлосери
	и звеноводи…
	Нежно обичат ги
	всички народи!

	Имат децата и зли врагове —
	по-настървени и от зверове!
	Този е техен
	безмилостен враг,
	който нахлува
	през чуждия праг.
	Враг на чедата народни
	е тоя,
	който им праща
	на бомбите воя,
	който мечтите им мирни души,
	който огнищата родни руши,
	който размахва
	над малките бича,
	който на бедност
	и глад ги обрича.
	Този е враг на добрите душици,
	който затваря борците в тъмници,
	който от детския труд
	богатее
	и е завардил от тях
	като змеят
	светлите извори на радостта.
	Змейове съскат и днес по света.
	Но сред децата
	юнаци растат —
	нека накрая
	му мисли врагът!
P$
