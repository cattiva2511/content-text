	Магаре и куче пътували заедно. Намерили на земята някакъв запечатан документ. Магарето го вдигнало, разчупило печата, разтворило го и зачело пред кучето, което цяло се превърнало на слух:
	— В писмото става дума за пасища, за сено, ечемик и плява.
	А кучето слушало с отегчение, докато магарето четяло, затова му казало:
	— Чети малко надолу, скъпи приятелю. Може би ще намериш да се говори нещо за месо и кокали.
	Магарето прочело цялото писмо и като не намерило нищо от това, от което се интересувало кучето, кучето добавило:
	— Хвърли го на земята, приятелю. То е съвсем безполезно.
