	Веднъж някакъв вълк се скитал по безлюдни места тъкмо когато слънцето наклонявало към залез. Като съгледал дългата си сянка, той казал:
	— И аз се пазя от лъва, след като съм толкова голям? Че като имам дължина двайсет разтега, не мога ли да стана лесно владетел на всички животни?
	Един мощен лъв сграбчил вълка, както бил потънал в своите мечти за величие, и го изял. И вълкът, разубеден в предсмъртния си час, извикал:
	— Самомнението ми е причина за нещастието!
