	Един богаташ имал две дъщери. Едната умряла, та той наел оплаквачки. Другата дъщеря пък казала на майка си:
	— Ние сме много нещастни, щом като ние самите, които изпитваме мъката, не знаем да оплакваме, докато тези, които никак не са засегнати, така силно се бият в гърдите и плачат.
	А майката отговорила:
	— Не се чуди, дете, че тези жени така жално оплакват — това те правят за пари.
	Така някои хора поради сребролюбие не се колебаят да спекулират с чуждите нещастия.
