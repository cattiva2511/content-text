	Малкото сърне веднъж казало на елена:
	— Татко, ти си се родил по-едър и по-бърз от кучетата, а отгоре на това носиш и огромни рога за защита. Защо тогава се страхуваш от кучетата?
	А еленът отвърнал със смях:
	— Истина е това, което казваш, синко. Но едно само зная — че когато чуя кучешки лай, не зная как веднага хуквам да бягам.
	Баснята показва, че никое насърчение не прави страхливите по природа по-смели.
