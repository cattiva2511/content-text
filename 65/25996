	На едно събрание на животните една маймуна станала и започнала да танцува. Понеже изкуството й било оценено високо и всички ръкопляскали, камилата й завидяла и решила и тя да получи същите похвали. Затова станала и се замъчила и тя да танцува. Понеже само правела неумели движения, животните й се ядосали и я изгонили, като я сподирили с тояги.
	Баснята е подходяща за тия, които от завист искат да съперничат на по-добрите.
