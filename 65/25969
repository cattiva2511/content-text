	Едно магаре си навлякло лъвска кожа и всички го помислили за лъв. От него бягали и хора, и добитък. Но когато духнал вятър и отнесъл кожата, магарето останало голо. И тогава всички се втурнали срещу него и почнали да го бият с дървета и сопи.
	Ако си беден и обикновен човек, недей подражава на богатите, за да не станеш някога за смях и да се изложиш на опасност. Защото чуждото не ни подхожда.
