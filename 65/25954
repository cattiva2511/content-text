	Едно диво магаре видяло едно питомно да седи на припек. Доближило се до него и захванало да го облажава заради загладеното му тяло и заради хубавата храна, която яде. Но когато го видяло по-сетне да носи товар и подире му да върви магаретарят и да го сбутва с остена, казало:
	— А, съвсем не те облажавам! Виждам, че охолството ти не е без големи мъки.
	Не заслужават завист придобивките, постигнати чрез опасност и страдание.
