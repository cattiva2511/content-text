	Един човек купил папагал и го оставил в къщата си да живее. А папагалът бил опитомен, та скочил и кацнал на огнището и оттам весело закрякал. Котката го видяла и го запитала кой е и откъде е дошъл.
	А той й отговорил:
	— Господарят току-що ме купи.
	А котката му отвърнала:
	— И ти, най-безсрамно от всички животни, още си нов и така викаш, докато на мен, която съм родена в тази къща, господарите не ми позволяват. Ако някога си позволя да направя това, те се разсърдват и ме изгонват навън. А папагалът отвърнал така:
	— Я стой по-далеч от мен, господарке. Та господарите не се ядосват от моя глас, както от твоя.
	Баснята е подходяща за проклетник, който хули и се старае да стовари вината върху другите.
