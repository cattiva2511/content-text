	Един комар кацнал на рога на един бик и след като престоял доста, та възнамерявал вече да отхвърчи, обърнал се с въпрос към бика дали би желал той да се махне вече от него. А бикът отговорил:
	— Та аз нито съм усетил кога си дошъл, нито пък ще разбера, когато си отидеш.
	С тази басня бихме си послужили срещу някой незначителен човек, който нито с присъствието си, нито с отсъствието си може да бъде вреден или полезен.
