	Едно магаре, което имало рана на гърба си, пасяло на една ливада. Гарван кацнал на гърба му и закълвал раната, а то заревало и заскачало от болка. Магаретарят, застанал по-далеч, се смеел. Приближил се вълк и като видял сцената, си казал:
	— Нещастни са такива като мен. Щом ни видят само, и ни погват. А такива като гарвана дори се доближават и предизвикват само смях.
	Баснята показва, че лошите хора се познават по лицата и от пръв поглед.
