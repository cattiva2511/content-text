	Змия и рак живеели заедно. Ракът се отнасял към змията открито и с благосклонност. Но змията била винаги коварна и зла. Ракът постоянно я приканил да се поправи и да се отнася към него така, както той се отнася към нея. Но не успял да я убеди. Затова се ядосал и веднъж я издебнал както спяла, стиснал я за гърлото и я умъртвил. Като я видял, опънала тялото си, казал:
	— Е, драга, не сега трябваше, когато си мъртва, да бъдеш права, а когато те молех да постъпваш право. И нямаше да умреш.
	Тази басня безспорно може да се каже за хора, които през живота си вършат злини на приятелите си, та със смъртта си им правят услуга.
