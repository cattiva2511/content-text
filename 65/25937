	Двама младежи купували заедно месо. Месарят се залисал на друга страна и единият задигнал карантията и я поставил в пазвата на другия. Обърнал се месарят и затърсил месото. Започнал да обвинява тях. Този, който го задигнал, се клел, че не е у него, а този, у когото било, че не го е задигнал. Месарят разбрал тяхната измама и казал:
	— От мен можете да се измъкнете с лъжливи клетви, но от боговете не ще се скриете.
	Баснята разкрива, че безчестието на лъжливата клетва си остава същото, дори и човекът да се мъчи да се изхитри с увъртания.
