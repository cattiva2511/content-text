	Лампа, потънала в масло и светеща с ярък пламък, се захвалила, че блести по-силно от слънцето. Но лъхнала я струя вятър и тя в миг изгаснала. Един човек, като я запалил повторно, й казал:
	— Свети, лампо, и си мълчи. Блясъкът на звездите никога не може да се затъмни.
	Никой не бива през славните и светли мигове от живота си да бъде суетен. Защото всичко, което човек ще придобие, става чуждо.
