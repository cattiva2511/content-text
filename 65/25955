	Едно магаре, натоварено със сол, преминавало някаква река. Но се подхлъзнало, паднало във водата и солта се стопила, та то по-лесно се повдигнало. Зарадвало се от това и когато веднъж след време, натоварено със сюнгери, стигнало пак до река, помислило си, че ако отново падне, пак ще се приповдигне с олекнал товар и нарочно се подхлъзнало. Но случило се това, че сюнгерите се напоили с вода, и то, като не могло да стане, се удавило.
	Така и някои хора не усещат как поради собствените си хитрини връхлитат на беди.
