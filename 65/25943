	Някога дърветата се заели да си изберат цар и предложили на маслината:
	— Стани ни цар.
	А маслината отговорила:
	— Да загубя маслеността си, която и боговете, и хората прославят, че да тръгна да царувам над дърветата?
	Обърнали се дърветата и към смокинята:
	— Хайде, царувай над нас!
	А смокинята отговорила:
	— Да оставя сладостта си и хубавия си плод, та да дойда да управлявам дърветата?
	Предложили дърветата и на тръна:
	— Хайде, стани ни цар!
	А трънът отговорил:
	— Ако наистина вие ме помазвате за цар, хайде застанете под моя защита. Ако ли не, нека от тръна да избухне огън, та да изгори и ливанските кедри.
