	Един птицеловец разгънал мрежи, към които бил привързал питомни гълъби. После се отдръпнал и зачакал да види какво ще стане. Диви гълъби прелетели при тях и се заплели в примките. Дотичал ловецът и започнал да ги събира. Те започнали да обвиняват питомните гълъби, че макар да са от един род, не са ги предупредили за клопката. А питомните им отговорили:
	— Та за нас е по-добре да се пазим от господарите, отколкото да се харесваме на роднините си.
	Не бива да бъдат укорявани онези слуги, които от привързаност към господарите си пренебрегват задълженията, които им диктува любовта към роднините.
