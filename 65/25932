	Днешната мравка някога била човек. Той се занимавал със земеделие, но не бил доволен от това, което получавал със собствен труд. Хвърлял завистливи очи на чуждото и постоянно крадял от плодовете на съседите.
	Зевс се разгневил на неговата алчност, та го превърнал в животинче, което се нарича мравка. А мравката, въпреки че променила външността си, не променила нрава си. И до днес тя обикаля по нивята, събира чуждите пшеничени и ечемичени зърна и ги трупа за себе си.
	Баснята показва, че лошите по природа, ако и да получават строго наказание, не променят нрава си.
