	Лъв и диво магаре ходели на лов за зверове: лъвът използувал силата си, а дивото магаре — бързината на краката си. Хванали няколко животни и лъвът започнал да ги дели. Определил три части с думите:
	— Първия дял ще взема аз, защото като цар съм пръв; втория — защото участвувам с дял поравно: а третият дял ще ти донесе голяма беда, ако не искаш да бягаш.
	Хубаво е във всички неща човек да мери според собствената си сила и да не се свързва, нито да става съдружник с по-силни от себе си.
