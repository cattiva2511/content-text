	Разказват за хиените, че ежегодно си менят природата; ту стават мъжки, ту — женски. Една хиена, когато видяла една лисица, започнала да я укорява, че искала да й стане приятелка, а тя не я допускала до себе си. А лисицата отговорила:
	— Недей мен укорява, а собствената си природа, защото заради нея аз не зная дали да се отнасям към тебе като с приятелка или като с приятел.
	Отнася се за двуличния човек.
