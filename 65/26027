	Един изкусен стрелец отишъл в планината на лов. Всички зверове избягали, само лъвът го предизвикал на бой. Ловецът пуснал една стрела, която пробола лъва, като казал:
	— Виж какъв е моят вестител. А после ще ти дойда и аз самият.
	Раненият лъв хукнал да бяга. Една лисица го заокуражавала да не се плаши и да не бяга, а лъвът й отвърнал:
	— Не можеш да ме убедиш. Та щом като той има такъв неприятен вестител, какво ще правя, ако сам той дойде?
	Хората трябва още от началото да предвиждат края. Само тогава ще бъдат сигурни за бъдещето си.
