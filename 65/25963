	Едно магаре, което служело при един градинар, понеже било хранено недостатъчно, а пък много било отрудено, се замолило на Зевс да го освободи от градинаря и да го предаде на друг господар. Зевс чул молбата му и внушил на един грънчар да го купи. Но магарето пак било недоволно. Товарели го повече от преди, понеже носело глината и грънците. Отново се замолило на Зевс да му подмени господаря. Сега било продадено на един кожар. Но попаднало на още по-лош господар от преди. Като виждало накъде отива работата, магарето извикало през стенания:
	— Горко на мен, нещастното! По-добре да си бях стоял при предишните господари! Сега, както виждам, тези и кожата ми ще обработи.
	Баснята показва, че слугите повече съжаляват за предишните си господари тогава, когато опитат вторите.
