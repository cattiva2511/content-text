	Глиган и кон пасели наедно. Но понеже глиганът постоянно разравял тревата и мътел водата, конят искал да се отърве от него и прибягнал до помощта на един ловец. Ловецът обаче му казал, че може да му помогне само ако приеме юзда и му позволи да го възседне. Конят се съгласил на всичко. Ловецът го възседнал и се справил с глигана. Но после отвел със себе си коня и го привързал на ясли.
	Така мнозина поради сляп гняв, докато искат да си отмъстят на враговете, превиват врат пред други.
