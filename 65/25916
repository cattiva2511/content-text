	Един вълк погълнал кокал и тръгнал да търси някой да му помогне. Попаднал на една чапла и я замолил срещу възнаграждение да му извади кокала. Чаплата вмъкнала главата си в гърлото му и извадила кокала. Поискала си уговореното възнаграждение. А вълкът й отговорил:
	— Драга моя, не си ли доволна, че си измъкна здрава главата от устата на вълка, та и възнаграждение дириш?
	Баснята разкрива, че от страна на лоши хора най-голяма отплата за доброто е да не направят някое зло отгоре.
