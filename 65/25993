	Прометей, като създавал хората, им провесил по две торби: едната била пълна с чуждите недостатъци, а другата — със собствените. Тази с чуждите поставил отпред, а другата окачил отзад. На това се дължи, че хората веднага виждат чуждите пороци, докато собствените не могат да забележат.
	Тази басня би послужила срещу свадлив човек, който е сляп за собствените си дела, но се меси в работи, които не го засягат.
