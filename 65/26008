	Един овчар, който извеждал стадото си надалеч от селото, постоянно си правел следната шега: викал селяните на помощ, като казвал, че вълци са налетели на стадото. Два-три пъти селяните се изплашвали и наизскачвали, а след това се прибирали със смях. Но накрая се случило, че наистина вълци нападнали стадото. Започнали да го давят, а овчарят завикал селяните на помощ. Но те помислили, че както обикновено той се шегува и не му обърнали внимание. Така бил принуден да загуби овцете си.
	Баснята показва, че лъжците си спечелват това: да не им се вярва, когато казват истината.
