	Гъски и жерави пасели на една и съща ливада. Но ето че се появили насреща им ловци. Жеравите, като по-леки, отлетели; гъските, поради тежината на тялото си, не успели да хвръкнат и били заловени.
	Така и между хората. Когато настъпи война в държавата, бедните, понеже са лекоподвижни, лесно се спасяват, като се преместват от една страна в друга. Така запазват свободата си. А богатите остават по местата си под тежестта на богатството и често стават роби.
