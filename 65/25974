	Един ловец на птици проснал мрежи за жерави и отдалеч задебнал какво ще хване. Между жеравите се бил настанил и един лебед. Птицеловецът изтичал и заедно с тях уловил и него. Когато лебедът се замолил да го пусне, като казвал, че не само не е вреден за хората, но дори е много полезен, защото хваща змиите и други влечуги, птицеловецът казал:
	— Но ако ти действително не си лош, заслужаваш наказание, че си се настанил между лоши.
	Наистина и ние трябва да отбягваме общуването с лоши хора, за да не ни смятат, че и ние самите вземаме участие в техните престъпления.
