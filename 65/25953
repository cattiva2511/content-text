	Един човек имал намерение да купи магаре, та взел едно за опит. Вкарал го при своите и го поставил пред яслата. А то оставило другите магарета, па отишло при най-мързеливото и най-лакомото. И понеже нищо не работело, селянинът го вързал и го закарал на стопанина му. И когато онзи го попитал дали опитът с магарето е толкова сигурен, човекът отговорил:
	— Та аз нямам нужда от друг опит. Зная, че то е такова, каквото е другарят, когото си избра измежду всички останали.
	Баснята показва, че на какъвто приятел се радва човек, за такъв го вземат и него.
