	Една къртица (а това животно е сляпо) казвала на своята майка, че вижда. А майката, за да я изпита, й поднесла зрънце тамян и запитала какво е. Къртицата отговорила, че е камъче. Майката тогава забелязала:
	— О, чедо! Та ти не само от зрение си лишена, но и всякакво обоняние си загубила.
	Така някои самохвалковци, като се перчат с качества, които не притежават, се самоизобличават и в най-дребните неща.
