	Едно куче, което било навикнало да пие яйца, като съгледало някаква мида, зинало с уста, схрускало я наведнъж и я глътнало. Помислило я за яйце. Но почувствувало тежест в стомаха и болки, та си рекло:
	— Получих си заслуженото! Защото всичко, което е заоблено, смятах за яйце!
	Баснята ни учи, че хората, които необмислено се залавят за нещо, неочаквано се натъкват на затруднения.
