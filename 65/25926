	Пчелите се озлобили срещу хората заради меда си и отишли при Зевс да го замолят да им даде сила, та да могат да убиват с едно жилване всеки, който се приближи до питите им. А Зевс им се ядосал заради завистливостта и направил така, че когато ужилят някого, да загубват жилото си, а след това и да умират.
	Тази басня ще приляга на завистливи хора, които трябва и сами да понесат злините, които вършат.
