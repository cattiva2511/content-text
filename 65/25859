	Един гарван се хванал в примка. Замолил се на Аполон да му помогне, като му обещавал, че ще му принесе в дар тамян. След като се спасил от опасността, забравил обещанието си. Но отново се хванал в друга примка. Сега изоставил Аполон, а на Хермес заобещавал да кади тамян. А Хермес му отговорил:
	— Окаянико! Как да ти вярвам, след като ти се отказа от по-раншния си покровител и го обиди?
	Тези, които са се показали непризнателни към благодетелите си, не ще имат защитници, когато попаднат в беда.
