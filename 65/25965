	Един човек имал куче от Малта и магаре. Господарят постоянно си играел с кученцето. Дори когато се хранел вън от къщи, носел му по нещо и му го подхвърлял, щом като то се увърти около него и замаха опашка. Магарето завидяло на кученцето. Взело, че и то се затичало към господаря и заподскачало, обаче го ритнало. Той се ядосал и заповядал на слугите да го изведат, да го наложат с тояги и го вържат за яслите.
	Баснята показва, че не всички са родени за всичко.
