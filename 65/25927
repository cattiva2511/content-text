	Един човек влязъл в дома на един пчелар в негово отсъствие и отмъкнал меда заедно с питите. Върнал се овчарят и като видял кошерите празни, застанал над тях и ги заразглеждал грижливо. Пчелите се върнали от паша и като го сварили, зажилили го и съвсем зле го нагласили. А той се обърнал към тях:
	— Ех, проклети гадинки! Та вие оставихте този, който ви задигна питите, ненаказан, а мене, дето се грижа за вас, жилите безжалостно.
	Така и някои хора поради невежество не се пазят от враговете си, а гонят приятелите си като опасни.
