	Казват, че лебедите пеят в предсмъртния си час. И тъй, един човек се случил, когато продавали един лебед. Бил слушал, че лебедът е изключително музикална птица, та го купил.
	Веднъж господарят имал гости на угощение. Отишъл при лебеда и го замолил да попее на обеда. Лебедът не издал нито звук. След време обаче, когато почувствувал, че наближава краят му, започнал да издава жални звуци. Неговият господар, като го чул, издумал:
	— Та ако ти наистина пееш само когато умираш, аз съм бил глупав, че тогава ти се молих, а не те заклах!
	Също така някои хора биват принуждавани да дадат против волята си онова, което не желаят да дадат драговолно.
