	Магаре и катър вървели заедно. А магарето, като забелязало, че товарите им са еднакви, възнегодувало. Започнало да се сърди защо катърът, като получава двойно повече храна, не носи повече товар. Като повървели малко по пътя, магаретарят забелязал, че магарето не може да носи толкова. Взел от товара му и го сложил на катъра. Като повървели още, виждайки, че магарето се е изтощило, пак прехвърлил от товара. Накрая взел, че прехвърлил целия товар върху катъра. И тогава катърът погледнал към магарета и казал:
	— Хей, приятелю, не ти ли се струва справедливо, че ми дават двойно повече храна.
	Тъкмо така и ние трябва не в началото, а в края да преценяваме положението на всеки човек.
