	Един гадател, седнал на площада, раздавал съвети срещу заплащане. Дошъл неочаквано някакъв човек и му съобщил, че вратите на дома му стоят разтворени и всичката покъщнина отвътре е изнесена. Скочил той разтревожен и с вайкания се завтекъл да види какво е станало. Един от присъствуващите, като видял всичко това, казал:
	— Ей, човече, ти, който обявяваш, че си в състояние да предскажеш чуждите работи, не можа ли да предвидиш своите собствени?
	Баснята служи срещу такива хора, които водят собствения си живот окаяно, а се опитват да дават ум за неща, които съвсем не ги засягат.
