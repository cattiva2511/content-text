	Било зима. Мравките сушели мокрите си житни зрънца. Едно гладно щурче ги замолило за храна. А мравките се обърнали към него с думите:
	— Та защо и ти през лятото не си събра зимнина?
	А то отговорило:
	— Не намерих сгода, защото пях и свирих. Тогава мравките му отвърнали с присмех:
	— Щом през лятото си свирил, през зимата танцувай.
	Баснята показва, че никой човек не бива да проявява нехайство в каквато и да било работа, за да не го сполети после болка или опасност.
