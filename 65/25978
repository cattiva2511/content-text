	Веднъж опашката на змията сметнала, че тя трябва да води и да върви напред. А тялото на змията казало:
	— Как ще ни водиш, като нямаш очи и нос както другите животни?
	Но тя не искала и да чуе, докато най-после здравият разум отстъпил.
	И тъй, опашката застанала начело и започнала да води. Влачела тя в слепотата си цялото тяло, докато змията попаднала в яма, пълна с камъни, и наранила гръбнака и цялото си тяло. Започнала тогава опашката с най-ласкав тон да моли главата:
	— Спаси ни, ако обичаш, господарке! Аз наистина влязох в лош спор с тебе.
