	Лястовицата казала на враната:
	— Аз съм девица, атинянка, принцеса, дъщеря на атинския цар. — И добавила още и за Терей*, и за поругаването й, и за отрязването на езика й. Тогава враната й отговорила:
	[* _Терей_ — според преданието Терей бил тракийски цар. Той поругал честта на Филомела, сестра на съпругата му Прокна — и двете дъщери на атинския цар Пандион. За да скрие престъплението си, Терей отрязал езика на Филомела. Филомела обаче успяла да съобщи за своето нещастие, като го изтъкала във вид на разказ върху една дреха. Когато узнала за престъплението на съпруга си, Прокна убила сина им Итис и с месото му нахранила Терей. Разяреният Терей поискал да убие и двете сестри. Но Зевс ги спасил, като превърнал Прокна в славей, а Филомела — в лястовица. А Терей се превърнал в папуняк или ястреб, който и като птици ги преследвал.]
	— Какво ли щеше да направиш, ако имаше език, щом като с отрязан толкова много бърбориш.
	Така самохвалковците, като говорят прекалено разни измислици, сами изобличават себе си.
