	Разказват, че хиените ежегодно променяли пола си: ту стават мъжки, ту женски. Веднъж една мъжка хиена не била разположена към женската, както го изисквала природата. Женската се обърнала с думите:
	— Хей, приятелю, постъпвай така, че да можеш скоро и ти да изпиташ същото.
	Несъмнено това би казал някой към човек, който в момента е на власт и когото се готви да смени, ако е изпитал някаква горчивина от него.
