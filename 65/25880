	Едно ловджийско куче забелязало един лъв и го подгонило. Когато лъвът се извърнал и заръмжал срещу него, то се уплашило и побягнало назад. Видяла го една лисица и му извикала:
	— Ей, дебелоглавецо! Тръгнал си да преследваш лъв, а дори и на рева му не можеш да устоиш!
	Баснята може да се разкаже по повод на самоуверени хора, които се залавят да злословят срещу по-силни хора, обаче щом те им се възпротивят, веднага се стъписват.
