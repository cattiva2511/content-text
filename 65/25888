	Един лъв станал цар. Не бил нито гневлив, нито суров, нито насилник, а мек и справедлив като човек. През неговото царуване било свикано събрание на всички животни: те трябвало занапред да отдават и получават взаимно зачитане и уважение: вълкът — на овцата, пантерата — на козата, тигърът — на елена, кучето — на заека. Обадил се заекът:
	— Винаги съм желал да дочакам този ден, когато слабите ще изглеждат страшни за насилниците.
	Когато съществува справедливост в държавата и всичко справедливо се отсъжда, и слабите хора живеят спокойно.
