	Едно куче имало навика мълчешком да хапе. Господарят му провесил на шията звънец, та всички хора да го усещат. А то се разхождало самодоволно по стъгдата, като разклащало звънеца. Една стара кучка се обърнала към него с думите:
	— Какво се перчиш? Та ти не носиш този звънец по достойнство, а като порицание за скритата си злост.
	Така че суетните характери на самохвалковците не само не остават скрити, но разкриват дори и прикритата злост.
