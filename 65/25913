	Един вълк видял коза да пасе над една стръмна скала. Понеже не можел да се добере до нея, отдолу я заувещавал да слезе, та да не би да, паднела, без да усети. Уверявал я, че ливадата при него е по-добра, понеже тревата била съвсем свежа. А тя му отговорила:
	— Та ти не ме викаш на паша, а понеже сам нямаш какво да ядеш.
	Така и злосторниците, когато се опитват да извършат зло на хора, които ги познават, остават без печалба в своите кроежи.
