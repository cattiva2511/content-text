	Оси и яребици, обхванати от жажда, долетели до един селянин и му поискали да им даде да пият. Обещали му, че за водата ще му се отплатят по този начин: яребиците ще прекопаят лозето, а пък осите ще хвърчат наоколо и с жилата си ще прогонват крадците. Селянинът им отговорил:
	— Та аз си имам два вола, които, без да обещават нещо, правят всичко. По-добре е на тях да дам, отколкото на вас.
	Баснята е за порочни хора, които обещават услуги, а нанасят големи вреди.
