	Един овчар намерил вълчета и започнал да ги отглежда най-грижливо, като си мислел, че когато отрастат, не само ще пазят овцете му, но ще грабят и ще му носят чужди. А вълчетата, щом пораснали, издебнали първата възможност и се заловили да давят стадото. А овчарят, като видял това, изохкал:
	— Така ми се пада! Защо ми трябваше да спасявам невръстни тези, които трябваше, щом пораснат, да убия.
	Така и тези, които спасяват лоши хора, не предполагат, че силата им ще се прояви първо срещу тях самите.
