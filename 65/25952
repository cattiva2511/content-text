	Някога магаретата възнегодували, че непрекъснато носят товар и че са подложени на мъка. Изпратили пратеници при Зевс с молба да сложи някакъв край на мъките им. А той, като искал да им докаже, че това е невъзможно, казал, че те ще се освободят от злощастията си, когато направят с урина река. Магаретата помислили, че той им говори истината и оттогава досега, щом видят урина от свои, спират там да направят същото.
	Баснята показва, че каквото всекиму е орисано, то е неизменно.
