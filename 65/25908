	Веднъж между вълци и кучета избухнала свада. Едно гръцко куче било избрано за предводител на кучетата. То обаче не бързало да влезе в сражение. А вълците напирали силно. То се обърнало към тях с думите:
	— Знаете ли защо се бавя? Хубаво е нещата да бъдат обмислени. Та на вас всичките и произходът, и козината са еднакви. А нашите имат различни нрави и се хвалят всяко със своето родно място. Та и кожата на всички не е една и съща: едни са черни, други — рижави, трети — бели или пепеляви. А как мога аз да командувам във война лица, които не са в съгласие и които са различни по всичко?
	Когато всички бойци имат една воля и мисъл, те нанасят победа на врага.
