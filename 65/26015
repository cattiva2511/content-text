	Един тръбач, който свирел за сбор на войската и бил пленен от неприятелите, завикал:
	— Не ме убивайте, хора! Безполезно и безсмислено е. Та аз никого от вашите не съм убил. А пък и освен тази медна тръба нищо друго не притежавам.
	Но те му отвърнали:
	— Та тъкмо затова повече си си заслужил смъртта, понеже, ако и да не си в състояние да се сражаваш, зовеш на бой всички останали.
	Баснята показва, че по-голяма вина имат тези, които подстрекават злите и жестоки властници да вършат пакости.
