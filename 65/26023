	Птиците се съвещавали кого да направят цар. Паунът сметнал себе си достоен да бъде избран за цар заради красотата си. И когато птиците вече били склонили на това, гаргата казала:
	— Та ако ти си ни цар, как ще ни защитиш, когато орелът ни подгони?
	Баснята доказва, че ония, които предвиждат бъдещите опасности и вземат предохранителни мерки, преди да е станало нещастието, не заслужават укор.
