	Заекът казал на лисицата:
	— Ти наистина ли много плячкосваш, или пък заслужаваш името ти да е Хитрана*?
	[* Прозвището на лисицата на старогр. _kerdo_ означава едновременно и „извличаща облага“, „плячкаджийка“, и „хитра“.]
	А лисицата отговорила:
	— Ако не вярваш, ела при мен. Ще те нагостя.
	Той я послушал и ето че в хралупата на лисицата не намерила нищо друго за ядене освен самия заек. Заекът тогава казал:
	— С беда наистина, но разбрах откъде иде името ти: не от плячкосване, а от хитрината ти.
	За любопитните хора често пъти най-голямата беда иде от това, че злоупотребяват с любопитството си.
