	Двама души пътували заедно. Единият намерил брадва, а другият казал:
	— Намерихме брадва!
	Първият го упрекнал:
	— Недей казва намерихме, а намери.
	Скоро пристигнали при тях хората, които били загубили брадвата. Този, у когото била, чувствувайки се застрашен, казал на спътника си:
	— Загубени сме! А онзи отговорил:
	— Недей казва загубени сме, а загубен съм. Защото, когато намери брадвата, ти не раздели с мен печалбата.
	Баснята показва, че които не са получили дял в сполуките, при несполуките не могат да бъдат сигурни приятели.
