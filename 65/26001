	Един овчар пасял стадото си край брега на морето. Видял, че морето е спокойно и решил да отплува по търговия. Продал овцете, закупил фурми и отпътувал. Но ето че се появила силна буря. Ладията била застрашена да потъне. Той изхвърлил всичкия товар в морето, та едва се спасил с празната ладии. Дълго време след това един човек минал по тези места и се възхищавал на спокойствието на морето (то тогава било спокойно). А овчарят се обърнал така към него:
	— Ох, братко мой, морето изглежда пак иска фурми, та затова се прави на спокойно.
	Баснята показва, че страданията на хората им служат за поука.
