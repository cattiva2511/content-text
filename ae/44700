P>
#	Член на „Народната партия“

	Стоиш и гледаш го: лишен от свен,
	на шията му седем бръчки;
	при кладата народна всеки ден
	натрупва и подпалва съчки.

	Стоиш и гледаш го: влече шкембе,
	убиец, а пък е свободен,
	последний косъм тихичко скубе
	от кървавия гръб народен.

	И питаш се, издъно възмутен:
	„Какво народно в него има,
	когато всеки ден без капка свен
	той залъка народен взима?“.

	Та затова __народен__ е човек,
	у него всичко е народно: —
	имотът, златото, креватът мек
	и сетрето му даже модно.
@@	1920
P$
