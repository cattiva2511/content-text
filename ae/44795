P>
	С измама ги победиха —
	и то каква!

	Изкусната хитрост
	на враговете им —

	вместо почтено
	да убиват
	се хвърлят
	да се съвкупяват
	с армията
	съблазнителка
	на амазонките.

	Бойно поле
	от щръкнали гърди,
	нива от налети
	със сок зърна,
	хоризонти
	от бедра разтворени.

	Семето доузрява
	в стремената бързи
	на страстта.

	Викове на удоволствие
	сред коридорите
	мрачни на историята.

	Армията на децата,
	които ще се родят,
	няма да воюва
	вече с никого.
P$
