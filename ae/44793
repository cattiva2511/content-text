P>
	Настърганите
	по малко
	кипарисово
	дърво,
	тамян и кедър
	по кожата,

	парата от конопа
	и плисъка на водата
	в банята по тялото —

	нагорещен
	до червено
	камък,

	маслата
	благовонни
	по дъгите
	едва опънати
	на бедрата
	корави
	на тракийката.

	Все за него са,
	далечния,
	несмутен
	от никой неин
	сън или пък вик.

	Не изпитва
	ни най-малко
	угризения
	от нея обожавания,
	че животите им,
	отдавна изтлелите,
	не са се срещнали.
P$
