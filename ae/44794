P>
	Застанали били
	един срещу друг —
	Бащата и Владетеля,
	тъкмо когато
	Дарий бил вече
	издал заповедта
	да се направи
	мост над Босфора
	Тракийския,
	за да поведе
	войските си от Суза.

	Ойобазос, персиеца,
	говорел като
	Баща на трима сина,
	Дарий — като Владетел
	на всичките животи.

	„Остави ми поне
	един от синовете.“ —
	Молбата му била
	приета от Дарий
	за умерена.
	„И тримата ще
	ти оставя,
	да им се радваш“ —
	дал думата си вождът.

	И заповядал
	да умъртвят
	и тримата му сина.

	О, какво
	опиянение
	канибалско —
	да храниш
	чувството си
	за величие
	с мъртвите тела
	на чужди рожби.

	И никой не знае
	имената на
	децата на
	Ойобазос,
	докато не е такъв
	случая с името
	на Великия Дарий.
P$
