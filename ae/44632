	Веднъж трима разказвачи си направили състезание — победител трябвало да стане този, който знае най-кратката приказка.
	Първият разказал приказка от сто думи.
	Вторият разказал приказка от петдесет думи.
	Третият останал мълчалив и нищо не разказал.
	— Е, и? — попитали другите двама. — Няма ли да кажеш нещо?
	— Аз вече свърших. Моята приказка е озаглавена „Мълчанието е злато“.
	Другарите му признали, че неговата приказка е най-кратка и му връчили награда. Но така и не се разбрало каква е била наградата.
