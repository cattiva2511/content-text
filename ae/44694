P>
	Ветре, духни, разхлади
	потните чела!
	Ветре, духни, пропъди
	изпитни тегла!

	Духни, ветре, към тълпата,
	захар дето взема,
	разхлади и тям челата
	в жегата голема!

	Разветрей, ти, из градини
	рокличките бели,
	та да блеснат пред очи ни
	тез крачка дебели!

	Ветре, духни из мазета
	на търговци разни,
	виж из тъмните кьошета
	в складовете празни

	има ли там захар скрита
	и зехтин с варели,
	па ги тихичко попитай:
	откъде ги взели?

	Питай дали се продава
	захар десет лева,
	как човек забогатява,
	сал кат се прозева.

	Ветре волни, духни ти
	и към нея днес,
	па й, ветре, обади
	колко съм злочест.
@@	1916
P$
