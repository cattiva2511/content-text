P>
	Мъдрецът скитски
	скитите съветвал
	/според Херодот/:

	Не тръгвайте
	въоръжени вие
	срещу робите,
	камшикът само
	в ръка ви стига —

	езикът негов
	им е свойски,
	под него единствено
	стъпките им ситнят,
	нали под сянката му
	вярна са израснали.

	И тъй и станало —
	робите въстанали
	срещу желязото изострено
	за техните гърди и вени,

	но гърбове подложили
	под волските жили
	на камшиците —
	да ги вкарат в пътя.
P$
