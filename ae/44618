	Покривът на моя дом е истински скитник. От време на време го обзема желание да се поразходи, откача се от стените на къщата и се понася в небето, поклащайки се като хвърчило. Ако желанието го обземе, когато вали дъжд, нещастието е пълно, защото вали вкъщи. Тогава се подавам от прозореца, виждам покрива, спрял между короните на две дървета в градската градина.
	— Връщай се вкъщи, че заваля дъжд! — викам му аз.
	Той се прави, че не разбира, издига се над дърветата и спира върху клетката на маймуните в зоологическата градина.
	Веднъж бях на покрива, трябваше да проверя един от комините, който не теглеше дима. В същия момент покривът се откъсна от стените на къщата и полетя високо над облаците.
	— Проклятие — казвах си, като гледах надолу, — покривът ми смята, че е дирижабъл и сега ме носи към Северния полюс!
	Такива работи с моя покрив. Трябва да се реша веднъж завинаги и да го сменя. Вместо покрив, ще направя тераса с цветя, храсти и пейки. Представете си колко хубаво би било къщите да имат вместо покриви тераси с много цветя!
