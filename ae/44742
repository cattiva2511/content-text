P>
	Кой преводач би дръзнал да превежда
	Шекспир на роден български език!
	Едва ли има за успех надежда,
	ако не е като Шекспир велик.

	Но Шекспир е единствен… Уникален,
	неподражаем по език и стил.
	Друг двойник като него гениален
	не се е още на света родил.

	Каква алтернатива ни се дава,
	когато няма как един народ
	да бъде в мнозинството полиглот?

	Да го превеждаме… Дори тогава,
	когато преводът е слаб, безлик,
	Шекспир остава все така велик!!!

@@	Сидни, Австралия — 2019 г.
P$
