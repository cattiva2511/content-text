P>
	Да минем пак към механата, да спрем пред нейната врата:
	влече ни всички тя със свойта необичайна простота.

	Отлита всичко като вятър — и тронове, и сан висок, —
	но нека за това не мислим, да пием — в туй е радостта.

	Да пием! И с другари верни край пълни чаши да седим,
	че свети всяка малка капка като рубин върху пръстта.

	И щом сме още във начало, в едно да се обословим:
	по този път да не оставим, да не забравим любовта.

	О, проповедник, ти напразно на нас предлагаш твоя рай.
	По-мил ми е от рая божи прахът от нейните места.

	От твойта глътка тази почва на бисер скъп се претвори —
	но жалко, че за тебе всеки по-евтин е от стойността

	на почвата. И щом танцуват суфите весело край нас,
	от тях добър урок ще вземем за песни радостни в нощта.

	О, ако ний, Хафез, не можем на срещата да се явим,
	с прахът на този вход ще свикнем — такава ни е участта!
P$
