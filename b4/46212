P>
	Макар че като в стара бъчва ври огънят сред мойта гръд,
	затворил съм уста за думи и пия кръв. За кой ли път!

	До устните й да достигнеш — това съвсем не е шега.
	Това е яд. Това е мъка. Това дори за мен е смърт.

	Кога сърцето ми ще бъде освободено от скръбта,
	щом са къдриците й черни на моите уши шумът?

	И казвам откровено: вяра към никого не пазя аз
	и може би затуй със чаша ще ме намериш в някой кът.

	В деня на близката разплата, напук на всички врагове —
	ще ми прости тя и изпрати не към вината — по друг път.

	За две зърна пшеница татко продаде рая. А пък аз
	за зърно ечемик спокойно ще го продам като светът.

	Ах, мойта власеница бяла не е съдбата ми — ни бог!
	Обличам я като завеса на слабостите, на грехът.

	И може би затуй желая само от чиста бъчва кръв!
	Какво да правя, щом такъв е на моята съдба делът.

	Ако певицата ми пее докрай така за любовта —
	ще падна пред Хафез безчувствен, пред силата му, пред стихът.
P$
