P>
	Аз съм един малък лист
	от клоните на нашето дърво.
	Неговият корен —
	забит пред дома —
	познава моя дядо
	и неговия прапрадядо,
	за когото шепотът разказва,
	че бил като мене —
	един лист.
	Един човешки лист,
	който протяга ръце към вятъра,
	докосвайки
	един съседен
	лист;
	Един,
	който очаква бурята,
	дъжда
	и трясъка на силата,
	за да остане и след тях
	онзи стария лист,
	който шуми едва-едва
	над детската количка,
	за да разнежва майката
	на моето дете.
	И който един есенен ден
	ще умре.
P$
