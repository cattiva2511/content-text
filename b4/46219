P>
	Аз съм дервиш и не усетих как се роди у мен страхът:
	сърцето ми подобно заек — не може да намери път.

	И пак трептя над мойта вяра, тъй както плачуща върба,
	но тя като стрела се мята на лъковеждите в кръгът.

	Аз знам: мечтае мисълта ми — едно море да покори,
	но тя — не повече от капка, стои сама върху брегът!

	Ах вий, ресници ранобудни, разбихте моите гърди,
	но върху краищата ви остри блести на любовта дъждът.

	И ако лекарите виждат как някъде тече кръвта,
	защо поне ръка да няма, положена на мойта гръд,

	пристегната от мъка? Грешен, сред разкаяние и срам
	от себе си, със скръб ще вляза сред шумния кръчмарски кът.

	За всичко тленно и презряно по малко си мисли, дервиш:
	че не едно велико царство е отшумяло във прахът.

	А ти, Хафез, нищ дух, не знаеш — и тъй любимата люби
	с такава страст, каквато няма ни в този свят и ни` — отвъд!
P$
