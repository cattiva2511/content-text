P>
	Да не бъдеш от лекарства спасен! Да не бъдеш!
	Да не бъде твоя взор помрачен! Да не бъде!

	Всичко хубаво в този свят — е било и е твое.
	Да не бъде твоят дух огорчен! Да не бъде!

	Смисъл, форми, черти е в духа на сърцето ти.
	Да не бъде той с нищо смутен! Да не бъде!

	Вее вихърът есенен… Кипарисът ти строен
	да не бъде от него сразен! Да не бъде!

	Да не бъдеш сред хули в твоя свят, в твойто време,
	да не бъдеш от вражди изнурен! Да не бъдеш!

	Да загине там всеки, който с лошо те гледа.
	Да не бъде със огън той защитен! Да не бъде!

	Своя лик ти търси на Хафез в стиховете,
	да не бъде той с лекарство сменен! Да не бъде!
P$
