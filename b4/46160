P>
	Фередже. Лице вълшебно. Стройно тяло на мермер.
	Хубаво е да отметнеш този свян на лицемер,

	тази клетка да разбия — тя не е била за мен.
	В рая тихо ли замина, ще получиш ти хабер.

	За какво съм тук и вчера бях ли някъде? Защо?
	Не отвръща никой. Жалко, че светът край мен е чер.

	Как да литна като птица из небето, по света?
	В гробищата ме зазида бавно някакъв дюлгер.

	Ако мойта кръв е пълна с мириса на любовта,
	нищо чудно — двама с нея сме били на розобер.

	В Харабат какво да правя, щом попадна моя дом
	в ангелите? И прилича — на затворнишки килер.

	Свойта златна риза гневно ще разнищя и недей
	да се вглеждаш: много мъка има в нейния размер.

	На Хафез вземи дела му, че във оня кратък миг
	слънцето ще разпилее моя блед и слаб фенер.
P$
