P>
	Присъдата й — сам видя ти — бе тежка и несправедлива.
	Погази тя сърдечни клетви, надежди и слова лъжливи.

	Но аз ръце издигнах: „Боже, прости й!“ В мен убила всичко,
	тя ми отвърна като гълъб: „Не, тази жертва е фалшива…“

	Настигна ме принуда чужда, къде сте, милосърдни хора!
	Любимата ми няма милост към моята съдба трънлива.

	Но чудо: как гори в обида неунизеният пред тебе —
	и нека той пред нас изправи осанката си горделива.

	За виното, благодаря ти! Гони оттука мухтасиба
	и му кажи: „Такава чаша не знае и Джамшид щастливи.“

	А ти, Хафез, в това изкуство на стиховете пръв ще бъдеш —
	съперникът ти не умее да пее тъй красноречиво.
P$
