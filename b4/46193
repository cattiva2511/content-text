P>
	Не дни безсмъртни, а две устни да имаш, пак е по-добре.
	О, боже, дай ми всичко свое, но с него да съм по-добре.

	Със нож ме пронижи, аз няма да проговоря нито звук,
	че от приятел да загинеш, а не от враг — е по-добре.

	Тя ми разказваше: „Очите ми до днес не са видели друг,
	макар че перлите ми светят навред… Така е по-добре.“

	Сърце, царувай като просяк докрай пред нейната врата.
	Не в рая тъжен на аскета, а да си, тук е по-добре:

	защото ябълката бяла на шията й по` блести
	от райската… И ти да свършиш пред прага й е по-добре.

	Кълна се в нея: това цвете да имаш вместо този свят,
	макар че сякаш ме погуби във любовта — е по-добре.

	О, боже, нека моят лекар да дойде и да потвърди,
	че в почва, напоена с мъка, то да цъфти, е по-добре.

	В кой ден, кажи най-после, ще бъде този болен здрав?
	На старите съветът, момко, и от късмет е по-добър.

	И нищо, че далеч извира пак животворната вода,
	но нашия Шираз вълшебен от Есфахан е по-добър.

	На скъп приятел като захар са думите му в мойта гръд,
	но на Хафез словата мъдри от захарта са по-добри.
P$
