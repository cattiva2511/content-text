P>
	О, болката ми е от тебе, лечението — също.
	За теб душата си отдадох, сърцето свое — също.

	Какво, че тази хубавица е добродушна и красива
	и нашата любов със тези огърлици живее също.

	Върху лицето й сияе отблясъкът на двата свята —
	това разказвам откровено. И тайно ще го казвам — също.

	И тайно, между нас, макар че аз знам как в някой ден случаен
	ще се повтаря то коварно, с ненавист или обич — също.

	Да си припомним оня, който зарад живота ни спокоен
	не издържа на свойта дума и договора — също.

	От съдията всеки влюбен не се страхува. Дай ни вино!
	От съдията на султана не се страхуваме ний — също.

	Не вярвам в този свят на нищо. Доверието ми изчезна
	дори във този, който свети над нас. И в бога — също.

	Щом свърши царството среднощно на любовта ни неразделна —
	ще отлетят далеч и дните на нашата раздяла — също.

	Пазачът нощен знае точно: Хафез седи и пие вино.
	На сюлейманството мъдрецът това да знае също.
P$
