P>
	Край на постите! Бият разтуптени гърди.
	Кипна виното. Искай смело както преди!

	Лицемерното време на молитвите спря.
	И над нас се засмяха милиони звезди.

	Не кълнете ония, дето пият със нас.
	Ни позор, нито грешки подир тях не седи.

	Не е страшен и този, дето там в полунощ
	ще премине със песен покрай твойте врати.

	По-добре да си с вино, ала не — с лицемер.
	Щом е чисто сърцето — всеки тост не вреди.

	И не сме ний аскети, и не сме ний сами —
	всяка слабост човешка е и в нас от преди.

	Да оставим там бога. И да бъдем добри.
	Ако кажат — не бива! Ний ще кажем — бъди!

	И сега ако с тебе ние пием добре,
	виното не е криво, не е то от беди.

	На пергел заприлича покрай нея Хафез,
	но сърцето му — център е желязно и бди.
P$
