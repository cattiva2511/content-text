P>
	Нямаш вече предишната скромност. Какво значи това?
	И си пила. И пияна пристигаш… Какво значи това?

	И все пак си оставаш царица, но с бедняци си ти!
	Може би не си знаела всичко. Какво значи това?

	Вятър с твоите къдри се носи и ти чакаш пак вест.
	От кого? Или просто от всички. Какво значи това?

	Твоите устни и твоето тяло всичко знаят за нас,
	а ти вадиш пред мен остра сабя — какво значи това?

	В любовта всеки с теб изиграл е тихо свойта игра,
	но накрая си загубила с всички — какво значи това?

	Хей, Хафез, ти защо я приемаш в свойто бедно сърце,
	щом си нямаш ни дом, нито вино… Какво значи това?
P$
