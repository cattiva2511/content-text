P>
	Върху сърцето ми — цветя,
		в устата — гроздов сок.
	В краката ни сега е роб
		дори самия бог.
	Свещта гасете, че нощта
		е светла като ден.
	Сред нас блести като луна
		ликът й синеок.
	Кой може да ни забрани
		да пием? Но без вкус
	е виното, ако до нас
		не свети взор дълбок.
	Ах, върху устните — рубин
		пенливи чаши — в кръг.
	И флейта звъннала, и чанг —
		са моят пръв урок.

	Не ни опивай с аромат
		сред веселия пир,
	от твоите коси струи
		най-светлия поток.
	Със сладости не ме храни:
		какво е захарта
	пред устните ти като пещ,
		за виното — залог.

	Безумен бедуин съм аз,
		прославил се с позор.
	И не ходете затова
		към мен със поглед строг!
	На Мухтасиба за какво
		му шепнат против нас,
	когато в себе си и той
		е не с един порок.
	Хафез, без вино и без сок
		безсмъртен — нито миг!
	За розите и любовта
		е даден кратък срок!
P$
