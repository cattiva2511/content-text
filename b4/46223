P>
	Живея тъй, че всеки миг по нещо търся непрестанно:
	в цвета на славата — страстта и денонощната охрана.

	По-бързо да лети часът, когато в моя свят те няма —
	ненужен дивеч ловя аз на слънчевите дни с капана.

	Какво е трон? Луна? Цветя? На верността къде е знака?
	За помощ викам, но в ответ — дочувам само аз — измяна.

	Навред аз викам за любов, за луноликата си мъка:
	кога ли, строен кипарис, ще ме зарадваш с вест желана!

	Аз знам: на моето сърце ти няма да дадеш покоя,
	но все очаквам да се спреш пред мен с усмивка постоянна.

	Аз знам, че моя разказ жив творят горещите ти сълзи —
	във утрото, през вечерта аз плача от дълбока рана.

	С любимата си разделен, като Хафез, и в механата —
	сред куп светци ще вдигна тост за моята душа пияна.
P$
