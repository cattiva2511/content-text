P>
	Покрай Арас ли минеш, Саба, спри върху неговия бряг
	и нежно целуни земята, покрита с ароматен злак.

	Дочул звънци, дочул кервани в мелодията на степта —
	предай на този край далечен, но скъп за нас — приветен знак.

	Кръгът на влюбените тихо със мойта мъка целуни!
	В раздялата горя, любима — как мога да те видя пак?

	Развесели все пак звездите поне в една-едничка нощ
	с любов, че устните те мамят навред в страстта като маяк.

	А моето сърце със радост за две очи ще заменя,
	макар че хората със разум ще кажат глупаво: чудак!

	Ах, упреци или съвети приемам аз като рубаб
	и струните му плачат: стига! Наказан съм. Над мен е мрак.

	Сърце, от любовта не бягай, при все че тя не е игра!
	На топка любовта прилича — върти се хитро пак и пак.

	О, папагалите в полето тръстики захарни ядат,
	а бедната муха се блъска в море от мъка и клонак.

	Когато за Хафез продума с любов поне една уста —
	количество, аз ще й кажа: той бе обикновен бедняк.
P$
