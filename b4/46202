P>
	Хей, проповедник, престани! Какъв е този празен вик.
	Аз себе си изгубих в път, а що изгуби ти, старик?

	На всички мъдреци речта в ушите ми ще бъде вятър,
	догдето някъде в нощта две устни не съзра за миг.

	Дервишът е задоволен само от чувството си свято
	и от света освободен — със любовта си е велик.

	И въпреки че наруши пиянството на мойта мъка —
	във мрака чер на Харабат е моят радостен светлик.

	Сърце, нима ще я кориш, че е към теб несправедлива —
	само когато там избра неповторимия й лик.

	Хафез, върви си с хитростта! И приказки не ми разправяй.
	Безброй приумици до днес съм чул от не един език.
P$
