P>
	Бях се зарекъл да не пия,
		аз клетва дадох сутринта —
	но ми кажи какво да правя,
		щом се задава пролетта?
	Признавам: никога не мога
		да бъда само зрител сляп,
	когато моят враг със вино
		полива своята мечта.

	И щом съм аз далеч от стола
		и вън от веселия кръг,
	лекувайте ме с мойта чаша,
		лекувайте ме с мисълта
	за винения дъх… В престола
		на цветето, кумир, седни!
	Огърлицата ти ще скъсам
		за неговата красота.

	Щом нямам издръжливост мощна,
		щом слаб е моят обичай —
	защо хитрецът ще корите,
		че пие вино с любовта.
	Но моето сърце разцъфна
		от бисерното й лице,
	а пък съперникът остана
		като гранитен стълб в нощта.

	Най-бедният съм в механата,
		но даже и да съм пиян —
	аз заповядвам на звездите,
		аз вдигам чаша за света.
	Любима, ти разтвори устни
		като лале пред твоя шах.
	Аз дрехите си ще разкъсам,
		опиянен от радостта.

	И на Хафез му стана мъчно
		от пиенето насаме.
	Но аз със песента на бата
		ще го изтръгна от скръбта.
P$
