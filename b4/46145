P>
	В градината отидох рано да набера букет цветя.
	И моя слух за миг погали на нежен славей песента.

	О, бедна птица, като мене отдадена на цветове —
	ти пак разнасяш нови песни, ти пак ми връщаш обичта.

	Щом твойта песен ме обземе, щом твоя глас ме призове —
	аз ставам и усещам силно в кръвта ми как пламти жарта.

	И се разхождам, и си мисля върху зелената трева,
	че пеят някъде за мене, в градини или по света.

	А всичко пак си тъй остава, промяна никаква до днес:
	на тръна всеки цвят е близък, а славея — на любовта.

	Ах, толкова цветя красиви цъфтят сред този малък кът,
	но тръните не позволяват да им изпитам радостта.

	Хафез, защо напразно чакаш щастлива участ в този свят,
	на слабости богат, но беден на превъзходство в завистта.
P$
