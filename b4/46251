P>
	Мечът, който отсича една глава,
	го държи ръката. Тя е виновна.
	Макар, че ръката тръгва от рамото.
	По-право от ума, който е виновен.
	Но умът има си и уши —
	той нищо сам не може да научи.
	Те са виновни!
	Всъщност виновни ли са очите,
	които виждат как един меч
	отсича една глава?
	Виновни ли са ушите,
	които слушат с болка
	вика на онзи нещастник,
	когото убиват?
	Очите първо не искат да гледат,
	ушите не искат да чуват!…
	После свикват…
	Там —
	между първия и втория път —
	са виновниците,
	като не смятаме главния:
	онзи когото убиват.
P$
