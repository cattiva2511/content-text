P>
	Винопродавецо, разсъмна — наливай чашата със вино.
	Върти се все така земята и все повтарям: чаша вино!

	Преди да се разпадне този нищожен свят сред световете,
	ти нас ни разруши полека с една червена чаша вино.

	Съдба спокойна ако търсиш — във утрото не спи дълбоко,
	че слънцето изгрява сутрин като червена чаша вино.

	О, ний не сме мъже аскети, заречени и пустослови —
	с нас говори като приятел, с една червена чаша вино.

	Като мехур открий очите си над тихо звънналата чаша,
	че на мехури ми прилича светът през кипналото вино.

	С прахът ни сигурно ще ваят без свян винопитейни кани,
	затуй наливай в моя череп като във чашата за вино.

	Добре е, ако станеш рано и с работа добра се хванеш.
	Прекрасна работа е тази: да шепнеш тихо — чаша вино!
P$
