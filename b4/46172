P>
	Да сипем пак червено вино и розите да хвърлим.
	Нов план в небето да положим и стария да хвърлим.

	Ако тъгата като вино кръвта на влюбените вземе —
	при виночерпеца ще идем и мъката ще хвърлим.

	Певецо, имаш ли възможност, запей! И в огъня на танца
	неповторимите минути завинаги от нас ще хвърлим.

	И нека вятърът развее след време слабото ни тяло,
	та в нейните очи красиви поне нетленен прах да хвърлим.

	Единият говори умно, а другия е пустословец.
	Ела, и всички наши думи пред съдията ний ще хвърлим.

	Ти искаш да попаднеш в рая? Ела със нас във механата —
	от кръглата й бъчва с вино направо в рая ще се хвърлим.

	С червено вино и със рози да свети всяка пълна чаша,
	а вятъра със аромата в мангала весело ще хвърлим.

	В Шираз не търсят мъдреците и с тях — певиците красиви —
	ела, Хафез, отвъд земята, като комета да се хвърлим.
P$
