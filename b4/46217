P>
	И нека много врагове смъртта да ми желаят с яд —
	не ме е страх, щом си до мен, щом дишам твоя аромат.

	С надежда, че ще те съзра, живее моето сърце,
	но пак раздялата у мен превръща бавно всичко в ад.

	Когато вятърът от юг прелитне с твоя мирис скъп,
	сломен от своята тъга, аз ще повехна като цвят.

	Не, не изчезва твоя лик ни миг от моите очи!
	И мойта кръв не знае мир, а радостта ни — път назад.

	Рани ме! Туй е по-добре от нежния балсам на друг.
	Или ме отрови. И туй е по-добре от лек благат.

	Дали ще може в своя път все някой да те
	Ще може, който има взор и който е със ум богат!

	Но меч надвесила над мен, не спирай удара си строг —
	аз няма да издигна щит, аз съм страхливец и нерад!

	Тогава в нашите очи, Хафез, ще станеш много мил,
	когато сам на колене целунеш прага й познат!
P$
