P>
	Не всяка дума на суфите
		човешка истина ще бъде.
	О, не една дервишка дреха
		от нас запалена ще бъде.
	Пиян от своята молитва
		е в утринния свят мъдреца,
	а привечер край две ресници
		пиян от виното ще бъде.
	Как хубаво е, ако има
		между сърцата пробен камък!
	От подли думи и преструвки
		той черен винаги ще бъде.
	С капризни и богати няма
		сред път приятелство да свържеш.
	Ах, любовта подвластна дева
		само на смелите ще бъде.
	Ако за нас е огледало
		на виночерпеца лицето —
	сълзата като нова щриха
		за всеки образ друг ще бъде.
	И докога ще страдаш? Подъл
		е този свят на лицемери.
	Тъжи душата на мъдреца.
		И все разстроена ще бъде.
	Но свойта власеница с чаша
		Хафез би разменил навеки,
	да знае само, че с оная
		виновълшебница ще бъде.
P$
