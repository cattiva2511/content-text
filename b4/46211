P>
	Аз няма миг да се откажа и моята мечта ще дойде!
	Или душата ми ще свърши от чакане, или ще дойде

	любимата ми… И след време край моя гроб се спри и гледай
	как ще горя и вместо мене над теб димът ми как ще дойде.

	Лицето си разкрих пред всички — на думите ми да повярват,
	а устните си — ах, зовът им като знамение ще дойде!

	Душата ми излиза вече: сърцето ми се свива с болка —
	дали за моя блян уречен и неотменен час ще дойде!

	До гуша ми дойде от мъка: кога, в кой ден на чудесата
	и за бедняците милувка с две устни алени ще дойде?

	И всеки, който като цвете намери твоя образ дъхав,
	в градината, покрай тревата на радостта засмян ще дойде.

	В кръга на влюбените често с добро си спомняй за човека —
	Хафез, че ти не знаеш точно кога сред тях той пак ще дойде.
P$
