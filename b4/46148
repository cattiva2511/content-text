P>
	Аз съм твой, душа, и зная
		твоя всемогъщ строеж:
	без да гледаш — виждаш всичко,
		без да пишеш — ти четеш!

	Как да разберат глупците
		тайната на любовта?
	Слепите очи са слепи
		за сърдечния копнеж.

	Вчера, пред Адам когато
		ангелът се поклони —
	спомена за теб, че друга
		няма с твоя поглед свеж.

	Твоите коси са жажда,
		стон за хиляди сърца.
	Но бъди далеч от вятър,
		вдигнал поглед за грабеж.

	Разхвърли коси смолисти:
		нека покрай теб суфи
	да танцува с хубавици
		като някакъв младеж.

	Жалко, нощем всяка радост
		бавно се превръща в сън.
	Боже, пролетта разбирам,
		но след буйния цъфтеж!

	Да скърбиш от близки хора —
		не е в туй опитността:
	потърпи заради твоя
		път и утрешен стремеж!

	Знам: във веждите ти мили
		има най-божествен мир —
	поседни и в миг разкъсай
		мъките ни като вреж.

	Светлина в очите наши
		от косите ти ваши.
	Боже мой, да няма хора
		тъжни от такъв валеж!

	Но, Хафез, ти ставаш смешен:
		стига черните халки
	на къдриците й дърпа…
		Всичко ще покрие скреж
P$
