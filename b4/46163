P>
	Казват, срамно е да пиеш вино сам на този свят.
	Аз на всички веселяци съм от днес другар и брат.

	А се мъчат да развържат — мъдреци и звездобройци —
	злия възел на съдбата… Но все няма резултат!

	Кратки дни. Съдби презрени. И след миналото време
	колко приказки се движат в постоянен кръговрат.

	Чаша глинена с достойнство приеми и не забравяй:
	глина стана Джам Велики, и Бахман, и Кей-Кубад.

	А Кавус къде е? Тронът? С прах от старата им славаю
	плаче вятърът в полето, в разрушения палат.

	Где са на Ширин очите? Само алени лалета
	никнат в кървавите сълзи, във сърцето на Фархад!

	Само алени лалета взел сред топлите си длани —
	пий в превратността жестока този винен аромат.

	И до крайност в механата през нощта да се напием.
	Нека песните ни дълго да огласят Харабат.

	Станал бих и бих си тръгнал… Но за нищо не ме пуска
	тази сладостна прохлада в ромона на Рокнабад.

	Пей като Хафез! И вино пий под звуците на чанга!
	Нека плачещите струни пак да те развеселят!
P$
