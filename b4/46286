P>
	Една сутрин тиквата спря на нивата.
	Не можах да я търкулна,
	защото не беше край стръмното.
	Оставих я да си лежи спокойно,
	като слънцето сред вселената.

	По асфалта пчелите се пързаляха,
	подгъваха крачета като бастунчета.
	По восъчната кора на буквите
	вписваха медени думи:

	„Ако бащите не вярват,
	живот без харман ще оставят.
	Майките ако не вярват,
	не биха замесили нищо.“

	Гургулици и гълъби бели
	върху облаците с гръм
	ще отминем.
P$
