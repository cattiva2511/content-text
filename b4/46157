P>
	Донеси ми пълна чаша, виночерпецо, да пия!
	Любовта започва с радост, а след туй е скръб, не крия.

	Вятърът ще ми разкаже как вълнува аромата
	на смолистите къдрици върху бялата й шия.

	Как спокоен да целувам, щом камбаните повтарят:
	„Не забравяй, че те чака горе вечния светия!“

	„С вино оцвети килима на молитвите си тайни“ —
	слушам да шепти мъдрецът като някаква магия.

	Тъмна нощ, вълни свирепи, водовърт, безкрайна бездна —
	на брега нима разбират, че ще се издавим ние?

	Мигар може да се скрие туй, което се говори?
	Лоши часове дочаках от това, че бях вития!

	Хей, Хафез, щом я обичаш — миг не се разделяй с нея!
	И пристигне ли до теб — над всичко като символ горд носи я!
P$
