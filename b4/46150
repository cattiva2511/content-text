P>
	Видях как в тази механа се спряха ангелите вчера
	и чаши винени от кал направиха, и за вечеря

	край мен насядаха във кръг… О, ангели на небесата,
	със най-последния бедняк те пиха с безпощадна ерес.

	На бога аз благодаря, че между мен и нея вече
	настъпи мир. И затова те пиеха като химери.

	А спор — седемдесет и две страни и секти как звучаха,
	без изход — ала аз успях във виното да го намеря.

	И бях щастлив, че върху мен отгоре долетя късмета
	на доверчивия пророк, на най-действителните вери.

	Не, ние не вървим из път, събрал край себе си сто купи,
	защото някога Адам за зърно само стана черен.

	Но този огън на свещта не е от пламъка усмихнат.
	Това е огън на смъртта за пеперудената сфера.

	Кой сне до днес като Хафез на мислите си фереджето?
	Кой среса своите слова с друг молив или друга ера?
P$
