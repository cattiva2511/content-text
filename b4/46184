P>
	Ах, светлината — бяла пеперуда —
	от твоето лице политна като луда

	и моя разум, строг съдник до вчера,
	забрави бавно всякаква заблуда.

	Свещта за миг умря под злия вятър
	на твоя аромат, на твоя чуден

	дъх на цветя, на млади къдри —
	недостижими, с блясък изумруден.

	Дори от адраспан е по-красива
	изгрялата ти бенка като слюда.

	Какви ли роли не играх? Без полза
	остана всичко. Отшумя етюда

	на думите за теб… Ала отново
	пак устните ти мамят с порив буден.

	Но где остана мойта чест, когато
	те зърнах с друг, от моя дом прокуден?

	Не говори за туй, че механата
	зове Хафез пак с поглед буден.
P$
