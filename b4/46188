P>
	Не си отивай! Стига. Спри се,
		че ти за мен си светлина,
	че ти си сън, че ти си мисъл
		и за кръвта ми — тишина.
	И няма никога да махна
		ръка от твоята пола,
	че ти разкъса като риза
		най-хубавата ми вълна

	на прилива към теб… И нека,
		докрай сродена с хубостта,
	сред дните тежки за човека
		да не останеш настрана.
	Ти, съдия, ми забраняваш
		да любя, да съм с нея аз?
	Прощавай, но не си я виждал,
		не знаеш нейната цена!

	И тази забележка, дето
		от твой приятел чу, Хафез,
	е може би затуй, че често
		си вън от свойта пелена.
P$
