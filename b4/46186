P>
	Облаци покрай луната — що е туй, което виждам?
	Хоризонтът се бунтува — що е туй, което виждам?

	Всеки търси миг спокоен, всеки чака кротко време,
	но от ден на ден по-лоши, по-студени бури виждам.

	На глупците всяка чаша им се струва ароматна.
	А храна за мъдреците само във тъгата виждам.

	Умните коне се мъчат пак под тежките товари,
	а безценни огърлици по магаретата виждам.

	С майките си са сърдити всички дъщери красиви,
	а омраза в синовете към бащите им аз виждам.

	Брат ли своя брат ще жали? И към своя син единствен
	милост някаква в сърцето на бащата аз не виждам.

	Слушай на Хафез съвета и върши дела достойни,
	че във него много перли, много бисери аз виждам!
P$
