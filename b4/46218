P>
	Додето моята глава не е куп прах нетленен,
	налей ми в златния потир, с ръка благословена.

	Да пия пак, че този свят безшумно ще загине —
	и затова сред шум и смях прекарай дръзновено.

	О, как от тъжните очи ликът й е далече —
	в душата — огледало — той живее вдъхновено.

	Без тази гордост, кипарис, когато прах аз стана,
	покрий ме тихо в утринта със сянка въжделена.

	Шуми над мен като змия отровна твойта плитка —
	лекуваш с устните си ти сърцето ми ранено.

	Разбра ли — този прах и тлен са класове на дните!
	Ти нивата им запали със огън съкровено.

	Измих аз своето лице със сълзи, ала зная:
	светец е, който е горял в страдание блажено.

	А праведникът горд навред вреда във всичко вижда.
	О, боже, огледало дай на хората надменни!

	Разкъсай дрехите си в миг, Хафез, подобно роза,
	и пред любимите нозе — хвърли ги, неизменен.
P$
