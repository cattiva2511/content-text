P>
	Ако се върне любовта весден отново,
	ще се почувствам като бог роден отново!

	Аз вярвам в моите сълзи, които капят,
	че ще ме види радостта блажен отново!

	И прах пред нейните нозе, ако не стана,
	за друго — за какво ще съм решен отново!

	Като корона този прах ще ме покрие.
	Ще бъда цар, но ако тя е с мен отново!

	Връз покривите на деня аз пак ще свиря,
	но ако тя ме приюти смутен отново!

	След нея ще вървя. И вест от нас щом няма —
	със вятъра ще ви съобщя, свестен отново!

	О, този сън и този чанг й пречат много
	да ме дочуе и спаси отново.

	Хафез, лицето й блести като луната.
	Аз вярвам: ще ме вземе тя във плен отново.
P$
