P>
	Сърцето ми освен към теб друг път към друга няма!
	Аз го съветвам, ала то пак ми отвръща: няма!

	Ела, красавице, край мен и донеси ми вино,
	че в мислите ми по-добра от тази мисъл няма!

	И затова сред весел смях са моите другари,
	защото освен верността към него — друго нямат.

	Между плача се смея аз, като свещта до мене:
	езикът й е огнен, но сърдечен огън няма!

	Такива мигли и глава, а ти — да се откажа!
	Махни се, че такъв съвет във мойта памет няма!

	Съветвай хитреците ти, а ний против съдбата
	ще сме, че нашата любов ни капка вино няма!

	Как моето сърце с очи ти като в примка хвана!
	За дивите сърни такъв ловец навярно няма!

	За нуждите ни пея аз, за хладното й чувство…
	Сърце, магията ти не успя — над нея сила няма!

	Но помогни, хей, богаташ, на близките бедняци.
	Освен през твоята врата, за тях друг изход няма.

	И някой ден хей този далг ще изгоря с ненавист:
	дори за чаша вино тук значение той няма!

	Богосъветнико, пред нас ти говори със вино,
	че в нашите сърца освен туй чувство — друго няма!

	И все се чудя шахът как за тези думи сладки
	със злато не обви Хафез, че той си дрехи няма.
P$
