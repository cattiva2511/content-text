P>
	Да вдигнем своето лице и да се молим. Помощ!
	За моята раздяла с теб, за мъката ми — помощ!

	Сърцето си загубвам аз, приятели, къде сте?
	И лекар няма ли, и лек да го лекува? Помощ!

	О, не в нетърпеливостта ще се намери изход,
	а птицата на радостта зовете всички: помощ!

	Изсъхна моя смях. Къде е Харабат вълшебен,
	за да започне моя ден с веселието… Помощ!

	Макар че тя ме нарани и си отиде тъжна,
	върнете я, за бога, пак върнете ми я. Помощ!

	Сърце, понеже твоя дял е всекидневно тежък,
	във ритъма си потърси от смели хора помощ.

	Тревожен съм: Хафез къде отнесе свойте песни?
	Пред тях да спрем на колене и да повторим: помощ!
P$
