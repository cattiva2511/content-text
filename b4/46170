P>
	От скръб по моята любов, по нейната земя красива —
	ще се откажа от света, от радостта му изменчива.

	Не съм аз чуждоземец тук. Аз съм от родствена държава.
	С приятели ме събери, о боже — с милост доверчива.

	И помогни ми някой ден над покрива на механата
	да вдигна знаме пак и в мен да се разлее радост жива.

	Отново съм се влюбил аз. И любовта ми днес е друга.
	Макар и стар, ще си платя за своята душа фалшива.

	Не се познавам с никой тук освен със северния вятър
	и тихо ще му доверя как чакам срещата щастлива.

	Да любя — туй е същността на моята човешка струя.
	Повей, ширазки ветре скъп, с дъх на страст родолюбива.

	Приятелката ми дойде. И ми разказа мойте грешки.
	Кому да се оплача аз — семеен, с мъка задушлива!

	От чанг звук чух във утринта. Зухра там свиреше смирено:
	„Аз съм робиня на Хафез, че пее той с душа горчива!“
P$
