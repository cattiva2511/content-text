P>
	Ние миротворците бяхме
	бивши войници, бивши сержанти
	на които заповядват с едно намигване
	или с мълчание, или със заповед,
	или с едно движение
	в името на родината,
	войници, които живеят в противогази,
	безшумно да се приближават до врага,
	във влажни нощи да спят в окопи
	да сънуват момичета
	да се целят в баровете
	или да загинат при изпълнение
	на служебния си дълг.
	Можехме да пълзим с километри
	сякаш бяхме милиарди влечуги
	зелени или кафяви
	според очите на прожекторите —
	да заспиваме в кината
	да пушим пред афишите
	и да разговаряме с героите.
	Все чуваме тъжни китари
	и песни горе в планините.
	Все чуваме тропот на карабинери
	които дебнат, дебнат
	и които пронизани от кама
	пламват като огньове.
P$
