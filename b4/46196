P>
	Отново идва пролетта. Старай се радостен да бъдеш,
	че ще разцъфне пак света, а ти пак в свойта кал ще бъдеш!

	Пак свири твоя чанг и пак ти шепне утринни съвети,
	но ползата им ще съзреш, когато сам достоен бъдеш!

	Не те съветвам със кого да седнеш и какво да пееш.
	Реши си сам, ако си с ум. И гледай с ум навред да бъдеш!

	В полето всеки лист зелен е някаква съдба човешка.
	И много жалко, ако ти непросветен за всички бъдеш!

	От теб до мен, от нас до вас е път и труден, и опасен.
	Но ако го познаваш ти, най-лесен той за теб ще бъде!

	Разказват: ценен капитал за нас са мъките човешки.
	Измислици! И ти недей и ден и нощ със тях да бъдеш!

	Хафез, ако пред мен за миг късметът ти те превъздигне —
	за тази хубавица там най-лесна плячка ти ще бъдеш!
P$
