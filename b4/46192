P>
	Вятърът повя. Пристигна облакът на пролетта.
	Свети на Новруз небето. Вино! Почвай песента.

	Моите любими чакат. Имам ли сега пари?
	Не е трудно да се носи, но е тежка бедността.

	Във отсъствие на щедрост никой да не ни кори.
	И последните ни дрехи са за вино и цветя.

	Всичко ще приема смело, всичко ще извърша сам
	и с молитва ще посрещна, ще разсъмна утринта.

	С устни цветето държеше весел майски аромат
	и дочу то благотворни думи пак от любовта.

	Не е страшно да се скъса дрехата ти в хитър път,
	ала трябва да се скъса тя и в добродетелта.

	Като думите ми сладки чула ли си ти от друг?
	Като мен дали е тръпнел друг пред твойта красота?

	Не попита ли султанът за потиснатите тук —
	за какво ли в своя поглед носи справедливостта!

	И не знам в сърцето право кой удари пак Хафез,
	само знам, че с тази песен бавно му тече кръвта!
P$
