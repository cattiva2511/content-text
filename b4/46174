P>
	Аз казах: „Страдам пак за теб!“ А тя: „Но мъката отмина.“
	Аз казах: „Ти си ми луна!“ А тя: „Но в тъмнината синя.“

	Аз казах: „Мила, изучи на верността сърдечна пътя!“
	А тя: „Жените за това съвсем не искат милостиня.“

	Аз казах: „Твоят аромат като вълшебство ме погуби!“
	А тя: „Но този аромат е бил спасител за мнозина.“

	Аз казах: „В мойта гръд узря страстта в нощта да те целуна!“
	А тя: „Бъди ми днес слуга, а господар мой — догодина!“

	Аз казах: „Твоето сърце дали ще се смири накрая?“
	А тя: „Недей, не говори, догдето не съзреш руина!“

	Аз казах: „Ще затворя в миг пътеката на мисълта ти!“
	А тя: „Но като птица в мрак — ще те намеря и в пустиня!“

	Аз казах: „Как свежи` над мен нетленно въздуха на рая!“
	А тя: „Свежи`, но той е друг: той е от моята градина.“

	Аз казах: „Бързо отлетя на любовта часът вълшебен…“
	А тя: „Мълчи, мълчи, Хафез: с това и мъката отмина!“
P$
