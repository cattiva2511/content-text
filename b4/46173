P>
	При болен ли си ти дошел — моли се!
	Живот му дай със устните си — извор

	на нови дни. И в твоята молитва
	ме спомени с най-светла мисъл.

	Щом ти си лекар, погледни лицето
	и думите на болния, че те са израз

	на мъките в сърцата ни. Не гасне
	на любовта запалената искра.

	И можеш ли да потушиш със сълзи
	пожара на душата ми, че пристан

	за нея си остана твойта бенка,
	и твоите очи кристално чисти!

	О, ти, в страстта, която ме погуби,
	защо ми търсиш лекар пак? Безсмислен е!

	Хафез, най-после ти ме излекува
	със стиховете дето си написал.
P$
