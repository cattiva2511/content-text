P>
	Щастие ли търсех дълго или обич в този град —
	време е да го напусна, надалеч от този ад!

	Сред очакване напразно, сред въздишки в самота
	прецъфтя у мен сърцето, аз повехнах като цвят.

	Славеят ми пя до късно: слушаше го във нощта
	розата, бодли набола и за радост, и за яд.

	Но, сърце, недей тъгува — много е жестока тя.
	Ах, защо ли все такива виждам в своя път назад

	В огъня на свойта мъка време е да изгоря
	своя лош късмет и с него своя непостигнат свят.

	Ако искаш да е леко вечно в твоите гърди —
	остави неверни думи, забрави ненужна смрад!

	О, Хафез, но ако всеки стигне своята мечта —
	то Джамшид далеч от трона нямаше да е нерад!
P$
