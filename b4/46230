P>
	Жесток е моят жребий — трънлив и стръмен път, —
	потиснат съм пред всички — с надменност в свойта гръд.

	И само къдри черни, над мен разлели дъх,
	ме карат да забравя на робите страхът.

	Какво в небето става, виж в моите очи!
	До сутринта се взирам на космоса в светът.

	И чашата, наситен, целувам след това…
	Ах, много земни тайни се крият в този съд.

	Ръце, благодаря ви, напук на слабостта,
	че никога не взехте на силата гнетът.

	О, този, дето с вино пристигаше при мен,
	с най-висша справедливост аз настаних в стихът.

	Макар да има сълзи във твоите очи,
	не ще ми ти помогнеш да стана от прахът.

	Не ме кори, че плача със кръв за всичко аз,
	като оцет е кисел на моя свят делът.

	Да е пияна, нека, главата на Хафез —
	но тя е мойта вяра, над грижите ми — съд!
P$
