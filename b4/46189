P>
	Сянка на априлски облак. Пролет. Цветни красоти.
	Виночерпецът те чака. Вече сам му искай ти.

	Няма мир и няма сговор между този странен свят.
	Свойто измърсено расо с вино бавно почисти.

	И недей да вярваш вече в благородство или чест,
	ти си опитен и други имаш може би черти.

	Слушай, славеят ти пее; слушай, плаче той за теб:
	„Стига грешки! Стига мъки! Към успеха полети!“

	Ще ти дам съвет и с него ти ще станеш най-богат:
	не по пътя на позора, а през шумните врати

	на веселието сладко… И усетил пролетта,
	посади дървото златно на щастливите мечти!

	Искаш ли лице красиво — огледало потърси,
	че на бронз или желязо карамфилът не блести.

	От Хафез, ти казваш, идва миризма на лицемер.
	Браво, че със своя усет бързо ни предупреди.
P$
