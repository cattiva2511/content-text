P>
	Забравил всичко, неспокоен, река от сълзи ще създам
	и в топлите води ще хвърля сърцето си и своя срам.

	Адам и Ева с грях създали за мъка този хорски свят;
	аз своя въздух ще прекъсна, скръбта си ще развея сам.

	За нас е радост само дето се смее нашата любов —
	край тоя смях ли съм — тогава за мъките ще бъда ням.

	Ах, като слънце до луната развей златистия си шал —
	щом паднат черните ти къдри, и аз ще падна като в храм

	пред теб. Съзвездие Близнаци ми е изпратило стрела,
	но ще я счупя аз, когато съгледам чашата едвам.

	От виното ще сипя глътка край моя бягащ земен трон
	и с чанг, със струните му звънки ще оглася света голям.

	И след като аз нямам вяра, Хафез, във нашата съдба —
	защо ли днешното веселие на утрешния свят да дам?
P$
