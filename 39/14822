P>
	Облечен в черно, блед, захапал едра пура,
	върви между цветята, не чувства той дори
	как блед, облечен в черно, пак вижда Тюйлери
	и святка мътният му взор като пред буря.

	От двадесетгодишен разврат опиянен,
	той все си казваше: ще духна Свободата,
	полека — като свещ безсилна в тъмнината.
	Но ето — тя възкръсва! О, как е съкрушен!

	Пленен! На устните чие ли име клето
	трепти? Какви ли мисли ужасни го гризат?
	Пак взорът му помръкна, щом споменът нахлу.

	Навярно си представя пак оня Тип с пенснето…
	И гледа как се точи от пурата димът,
	напомняйки — по залез — за облаче в Сен Клу.
P$
