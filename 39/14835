P>
	О, замъци, о, старини!
	Духа си кой не оскверни?

	О, замъци, о, старини!

	Аз зная цялата магия
	на щастието — как да крия.

	Но „да живее“, щом подел
	е песен галският петел.

	Не, нямам повече стремежи —
	то моя път в света бележи.

	С душа и плът е Прелестта,
	усилията пръсва тя.

	Кой днес на словото разчита?
	Щом то побягва и отлита.

	О, замъци, о, старини!

	Нещастието връхлети ли,
	злочест ще скитам аз, без сили.

	Презрението му — уви! —
	най-бързо ще ме умъртви.

	О, замъци, о, старини!
P$
