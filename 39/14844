P>
	Принцесо, как завиждам на Хеба — с жест познат
	над чашата, която целувате, превита.
	И аз пламтя, но нямам и шанса на абат,
	ни гол от порцелана ви гледам сам с възхита.

	И тъй като не съм ви любимец голобрад,
	бонбон или червило, забава дяволита,
	и погледа ви дълго търпях аз, непризнат,
	о, руса — с коафьори-златари в дивна свита,

	да не мълчим… Усмивки, дъхтящи на малини —
	не са ли кротко стадо от агнета невинни,
	сърцата като листи погубващо безспир;

	да не мълчим… рисува на розово ветрило
	Буше овчарска свирка, приспиваща унило.
	О, вашите усмивки — кой днес им е пастир?
P$
