P>
	Очите — езера, и тая жажда люта
	по-друг да съм — не клоун, превърнал с весел мах
	в пера и саждите в света крилат на шута;
	в стената на зеблото прозорец издълбах.

	Плувец — предател за ръцете, че се лута
	и гмурка на посоки, низвергнал онзи плах,
	безволев Хамлет… Сякаш в талазите без страх
	аз търся хладен склеп за свойта скръб нечута.

	Но сграбчило чинела — чак нервите звънтят! —
	в миг слънцето удари по мойта гола плът,
	която дишаше в седефена прохлада,

	о, нощ за мойта кожа, нощ, минала по мен —
	неблагодарният! Това ли ми се пада? —
	да тъне мойта маска, на ледовете в плен.
P$
