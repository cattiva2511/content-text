P>
	Сред полутъмния салон, където все
	дъхти на плодове и остро лъха лакът,
	белгийско ястие си моя милост взе;
	потънал в стола мек, глава подпрял на лакът,

	ядях и гледах как часовникът виси,
	готов да зазвъни… Но младата готвачка
	дойде от кухнята с разчорлени коси —
	и кърпата си бе успяла да измачка —

	и бузата си тя потърка нежно с пръст,
	не буза — праскова узряла; с жест чевръст
	блюдата после взе пред мен да пренарежда;

	муцунка изведнъж направи тя и с тих
	гласец поднесе ми страната си — с надежда
	да я целуна: „Виж, аз май се простудих!“

@@	Шарлероа, октомври 70
P$
