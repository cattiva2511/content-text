P>
	Сред листака — зелено ковчеже, със злато
	обковано, листака, където слепи
	смътен блясък и плахо целувката спи —
	през дантели, раздрани от слънце разлято,

	гледа фавън с огромни искрящи очи,
	с бели зъби, захапали пурпурно цвете —
	сякаш вино е с кръв оросило и двете
	сочни устни — и смях сред клонака ечи…

	А когато препусне — по-пъргав от златка,
	дълго тръпнат листата от младия смях
	и смутена — синигер разтупкан и плах —
	в злака Златната Горска Целувка е сладка.
P$
