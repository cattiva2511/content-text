P>
	Жарта раздухва той, жарта любовна под
	сутаната, щастлив, наконтен с ръкавици,
	от сладки блянове нападнат, плувнал в пот,
	с уста беззъба, жълт, присвил от страст зеници,

	и тъкмо да рече: „Молете се!“, един
	Злодей го сграбчи за ухото запламтяло
	и с ругатни поде го тоя кучи син,
	и смъкна расото от потното му тяло.

	Възмездие! Съдра се расото на две
	и с броеница от простени грехове
	дрънчи наум Свети Тартюф. Като убит е!

	Той моли, хленчи, той се изповядва… Уф!
	Взе само дрехите човекът от Тартюф
	и ето — гол е от главата до петите!
P$
