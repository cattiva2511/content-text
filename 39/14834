P>
	Лазурът влиза; капе връз полици,
	сандъци, нощви — пълен е домът!
	Великденчета по зида гъмжат
	и зъбят се ехидни върколаци.
	Това е работа на таласъми —
	да властва хаосът във всеки кът.
	От черна фея има дар: черници
	и мрежите й из ъглите тъмни.

	Те влизат, влизат — кръстници сърдити —
	в долапите, с наметки от лъчи,
	и там засядат. Двамата в тъмите
	навън излизат и домът мълчи.
	Съпругът чувства от известно време,
	че май го мами оня, дето духа.
	Тук идва и самият Воден дух,
	провира се и сред алкова дреме.

	О, нощ, луната ти, обляна с мед,
	усмивките ще брули и ще пълни
	небето с пръстени безброй от мед.
	Ще се разправят после с хитър плъх.
	Не дойде ли, луд пламък ще съзрем
	подобно изстрел или гръм пред буря.
	О, бели призраци от Витлеем,
	магьосайте в прозореца лазура.

@@	юни, 1872
P$
