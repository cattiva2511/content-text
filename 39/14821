P>
	Дордето храчките си кървави картечът
	по синьото небе пилее, засвистял;
	зелени, алени се блъскат и си пречат,
	и падат ротите за своя подъл Крал;

	дордето лудостта стотици хора мели,
	в димяща купчина да ги превърне, в прах —
	о, бедни мъртъвци в трева, сред зной и трели;
	Природо, ти нали си майка и на тях! —

	с насмешка Господ-Бог касапницата гледа
	сред сърма, злато, дим и мирис на тамян;
	и дреме в люлката на псалмите приспан,

	но мигом буди се, щом влезе майка бледа
	и цяла в траур и в сълзи извади пак
	от свойта кърпичка последния петак.
P$
