P>
	Все седнал — като ангел в ръцете на бръснар,
	над халба остроръба убивам свойто време
	и двойната ми гушка като издут корем е;
	с лула в устата — вдигам платна като корсар.

	И — курешки димящи сред гълъбарник стар —
	мечти в гръдта ми парят и сладък блян гризе ме,
	сърцето ми е тъжно и в самотата дреме:
	едно дърво кървящо сред есенен пожар.

	Щом с грижите преглътна и дивния си сън,
	изпил над трийсет халби — какво човек да прави? —
	от бирата подгонен, изскачам бързо вън:

	блажен като твореца на кедрови дъбрави
	нашир и длъж развявам аз струята със звън
	и с топъл дъжд обливам цветята слънцеглави.
P$
