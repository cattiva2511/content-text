P>
E>
	Французи от седемдесета година,
	бонапартисти, републиканци,
	спомнете си за своите деди от 92-ра…
@	Пол дьо Касаняк
E$

	О, вие, паднали в деветдесет и втора,
	и трета! Свободата по бледите чела
	целува ви с любов, че сринахте затвора
	и счупихте хомота на хорските тегла.

	Велик във вихъра, един се би за трима,
	под дрипите, в сърцата кръвта не спря да ври!
	Но срещна ви Смъртта — най-вярната Любима —
	и с вас браздите стари реши да натори.

	Да, вашта кръв Позора величествен изми!
	В Италия лежите, лежите край Валми —
	Исусовци безчет с посърнали клепачи;

	с Републиката спете в един и същи мрак,
	дордето племето ни пак хомота влачи…
	За вас ще ни напомни все някой Касаняк!

@@	Маза, 3 септември 1870
P$
