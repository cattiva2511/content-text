P>
	Когато, Боже, сняг завее
	и скрит зад хлопащи врати,
	народът „Анжелюс“ шепти
	и голо цялото поле е —
	ти гарваните си добри
	в небето снежно събери.

	Напред, вилнеещи пълчища,
	с безброй съборени гнезда!
	Кръжи над жълтата вода,
	заляла ровове, стърнища,
	над гробове, над падини
	вдигни се, рой, и се пръсни!

	Безброй — над френските полета,
	над скъпи мъртъвци в пръстта —
	за есента и старостта
	на всички скитници в несрета —
	ваш дълг е! — припомнете пак.
	О, птица черна като мрак!

	А вие там по върховете —
	незрими божии светци,
	със славеи и със скорци
	през май горите населете —
	за всеки, който в самота
	лежи в затвора на пръстта.
P$
