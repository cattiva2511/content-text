P>
E>
	Ярко оцветена белгийска гравюра,
	продава се в Шарлероа, 35 сантима
E$

	В миг Императорът, залян с апотеози
	лазурно-жълти — дий, дий, конче! — бляскав, строг
	пристига; радостен, че всичко тъне в рози,
	любящ като баща и като Зевс жесток;

	в дола пешаците, наскачали веднага,
	до аления топ, до барабана жълт
	застават чинно пак, Питу мундира слага —
	все пак Началство е и почит му дължат.

	Отдясно Дюмане в приклада пръсти впива,
	взел своето „шаспо“, разтърсва гордо грива
	и: „Слава!…“ Друг един го гледа под око…

	И — черно слънце — в миг изскача кивер… Слава? —
	червено-син дървар с пухтене тежко става,
	навирил задница, и пита: „На кого?“

@@	октомври 70
P$
