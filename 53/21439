P>
	Слънце грее, дъжд вали —
	мечката се жени.
	Капките като стрели
	падат позлатени!
	На небето веселба
	изведнъж се вдига.
	С гайди, тъпани, стрелба
	сватбата пристига.
	Сводът, целият огрян,
	пада ниско-ниско.
	Облак бие барабан
	и дъждецът плиска.
	Святка и барабани` —
	идат гости скъпи.
	Дъжд в просторите звъни,
	весело ги къпе!
	Ето, вие се дъга
	всички да зарадва.
	Но защо ли спря сега
	мечешката сватба?
	Още миг… и занемя.
	Нищо се не чува.
	Съхне мократа земя —
	мечката кротува…
	Жалко, кратко продължи —
	чак сме натъжени.
	Как да я склоним, кажи,
	пак да се зажени?
P$
