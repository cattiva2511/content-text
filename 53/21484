P>
	Снегът е вест от висините,
	далечен знак и светлина.
	Той носи блясък от звездите
	и чистота и тишина.

	Вода и слънце, облак тътнещ,
	гърмът и вятърът, студът,
	успокоени се завръщат
	дълбоко скрили своя път.

	Пред нас е само белотата
	на спрелия за малко сняг.
	И се разтварят небесата.
	И се усеща вече как

	попила силата стаена
	на побелялата гора
	трептиш, душа, новородена,
	по-мъдра, тиха и добра.
P$
