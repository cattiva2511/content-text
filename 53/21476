P>
	Пак се смее слънцето отсреща.
	Върху хълма сяда много ниско.
	Затова е толкова горещо
	и децата в ручея се плискат.

	Уморено кравите преживят,
	легнали във сянката на двора.
	Само няколко козлета живо
	се катерят през ръжта нагоре.

	Облак по върха се движи бавно
	и към слънцето напира.
	Ала там, пристигнали отдавна,
	малките козлета го възпират.

	Те го боцват със рогца и ето —
	рукват едри капки и се мятат.
	Слънцето се скрива, но е светло.
	Весел дъжд вали върху земята.
P$
