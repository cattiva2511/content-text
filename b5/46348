P>
D>
	Васил Левски
D$

	Ще дойде вятърът. Синият вятър ще слезе
	на яра, през процепа тесен на стъргата,
	дето две ръце предояват стадата
	в зелените бакърени гюмове.

	Заспива ням хоризонта. И небето е бяло
	като свобода. Дими голямото ведро.
	И в зинали хралупи, и в глинени сипеи
	вървят големите вакли стада.

	Черни кучета носят гегите
	под високите покриви на гъстите буки.
	И стъпват балканджиите с тежки нозе,
	в ямурлуците сиви пазат тетрата* суха…
	[* тетра — смрадлика]

	На яра нощем идват вълчи сънища.
	И страшно вият, и гонят съня ми.
	Ще има сватба, венчило ще има —
	запейте — земята го иска!
P$
