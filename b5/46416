P>
	Прѣгърбена се връща отъ пазарь
	Старица — праздна е на гръбъ торбата
	Нанизала краваи на рѫката:
	За внучета отъ градъ зарѫчанъ дарь.

	Прѣгърбена върви полека тя,
	И съ тънката тояжка се подпира…
	И сякашъ ли ги вижда и се взира,
	Насрѣща й отъ кѫщнитѣ врата

	Какъ тѣ се хукватъ дълъгъ върволякъ:
	Иванчо, Стою, Ленка, Смилъ и Слави…
	"И—и! Трѣбваше игла… а тя забрави.
	И спре. „И-и, пусто!… Е, до петъкъ пакъ!“
P$
