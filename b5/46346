P>
	На пазара всичко можеш да купиш —
	на този Карловски пазар!
	Земята отдолу стои на камък
	и се взира в тези стари жени,
	застанали чинно пред плодовете.

	В отвъдния край на тези сергии
	е приседнала самотна старица
	с черна кърпа и бели очи.
	Парче вестник, купчина семенца…
	И кама.
	В една ръка — кама,
	в другата — кичур руса коса.
	Тях не продава.

	Балканът се е надвесил отгоре,
	спечен, онемял от спомени
	пред тази картина
	на тайната българска библия.
P$
