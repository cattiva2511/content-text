P>
	Цял живот ще вия като вълк единак,
	студените камъни с нокти ще дращя!
	Не бързай да легнеш в земята!
	Аз съм до теб,
	с очи ти говоря,
	като прилеп не виждам деня.
	Почернял е синът ти —
	нехранимайкото.
	Прокълната майчице,
	гарвани идват от свечерени гори,
	кой ще ми прощава вече?
	Кой ще ми носи сън
	в коша за слама?
	Бяла лястовичка ли имаме, мамо?
	Или твоята бяла забрадка
	е кацнала на плета?
P$
