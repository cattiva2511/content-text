P>
	На яра,
	след процепа на стъргата,
	две ръце доят стадата.
	И виждам пак далечни дни…
	Дими голямото ведро…
	Жълтата суроватка.
	Мандрата.
	И зинали хралупи.
	В бакърените гюмове
	хоризонтът застава ням.
	В горите вървят ямурлуци
	и големи вакли стада,
	водени от бозови кучета.
	Нощем, на яра,
	нахълтват вълчи сънища
	и страшно вият,
	пазени от кучешки лай.
	Вълчетата сучат мляко
	от овцете първескини…
P$
