P>
	Помня дерменджията —
	бащата на брашното, синът на птиците!
	Беше тежък като канара.
	Тежеше на мястото си.
	Въртеше валовете,
	въртеше хората край себе си.

	Мливарите казваха:
	„От воденичния камък
	свят му се вие.“
	Даваше хляб на гълъбите
	и на пъдаря.

	Вечер от задната врата на воденицата
	тръгваха праведни хора с дълги
	черковници.
	Тръгваха към гората,
	към бозалъци, окрайчени с пясъчни
	масали…

	Тогава убиха дерменджията —
	бащата на брашното,
	синът на птиците.

	И се роди Габарево.
P$
