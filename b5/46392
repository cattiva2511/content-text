P>
	Когато вървя…
	Когато вървя,
	хората зад гърба ми
	говорят
	с върха на езика си:
	— Г-н доктора отива при нечия невярна
	съпруга!
	— Г-н доктора отива при някой бохем!
	— Г-н доктора отива при някой болен!
	И носи здравец!
	Когато вървя…
	Когато вървя
	Хората
	в очите ми казват:
	— Г-н докторе, влез при всяка невярна
	съпруга!
	— Г-н докторе, влез при всяка бохема!
	— Г-н докторе, влез при всички болни
	и засявай здравец!
	Когато вървя…
	Когато вървя,
	и никой не ме вижда,
	аз виждам
	една княгиня.
P$
