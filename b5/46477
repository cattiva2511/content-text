P>
	Ако върхът на моя вик те стрелне,
	не ме кори —
	на лятото ни пламналия огън
	без твоя пламък вече не гори.

	Ако плачът на мойта скръб те стигне,
	не ме теши —
	на лятото ни живата жарава
	без твоя въглен вече не жежи.

	Ако ледът на мойта смърт те парне,
	не пий сълзи —
	на лятото ни смръзналата пепел
	без твоята искрица ме мрази`.

	Ако гласът ми през смъртта те викне
	не питай: „Кой?“ —
	на лятото ни от самата пепел
	възкръснал съм по-друг и все пак твой.
P$
