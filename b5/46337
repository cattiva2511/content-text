P>
	През Сечен камък
	мъртвите прокарват път,
	а живите раздават жито.
	Секат скали —
	с кремъци и кости.
	Над тях вятърът реже върхове —
	елите стават кошути,
	клоните — захвърлени рога.

	По урвите тече кръвта.И не изтича,
	на камъка под стиснатите клепки
	пламтят езиците на пепелянки.

	Осъмвам жив под козека…

	На Сечен Камък
	от гръм ударено — дървото плаче.

	Обръщам се!
	Коне окушумват зората.

	Без оран, байно, жито няма!
P$
