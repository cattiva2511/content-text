P>
	Залез, помахал със златна ръка,
	викна деня надалече.
	Скръбно замислена бяла звезда
	трепна в прозрачната вечер.
	Бяла звезда ли разгаря лъчи
	там, в небесата дълбоки,
	ти ли ме мислиш с грижовни очи,
	моя любов слънцеока.

	В късни раздоли среднощ превали,
	глъхнат потайни дъбрави.
	Сънно притихнали кротки треви
	бистра роса оросява.
	Капка роса ли сребриста блести
	нейде в тревите високи,
	ти ли ме търсиш със влажни очи,
	моя любов слънцеока.

	Бистро разсъмване с бистра ръка
	маха и стапя се здрача.
	Старанно смълчана червена зора
	вдига червени клепачи.
	Тиха зора ли зори и мълчи
	там, над полята широки,
	ти ли ме чакаш с неспали очи,
	моя любов слънцеока.
P$
