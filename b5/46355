P>
	Вън са пресните бесилки за врата ми.
	И бурето е там, прогнило зъзне.
	2 октомври 1935г. — вторник.
	С черни върви навивам белите навои —
	целия съм слух.
	Змийски се върти камата в канията,
	в пусията оловото зее.

	Побратимих клетвата с огъня,
	сърпа и куршума.
	Пламъкът мята езици усойни,
	жаравата на шиш се пече.

	Свит на лакът, нощувам.
	Ни вълк, ни Господ до мене.
	И над ямурлука ми
	дъбов лист — зелено знаме,
	сън от рана,
	клуп от въже…
	Сека дръвник за главата си…
P$
