P>
E>
	И все пак сватба ще има!
@	В. Левски
E$
	Ще дойде вятърът, синият вятър ще слезе
	на яра, през процепа тесен на стъгата,
	дето две ръце предояват стадата
	в зелените бакърени гюмове.

	Заспива ням хоризонта. И небето е бяло
	като свобода. Дими голямото ведро.
	И в зинали хралупи и в глинени сипеи
	вървят големите вакли стада.

	Червени носят гегите
	под високите покриви на гъстите буки.
	И стъпват балканджиите с тежки нозе,
	в ямурлуците сиви пазят тетрата суха…

	На яра нощем идват вълчи сънища.
	И страшно вият и гонят съня ми.
	Ще има сватба, сватба ще има!
	Ще има сватба, братя, ще има…
P$
