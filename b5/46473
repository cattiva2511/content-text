P>
	Обичай ме, обичай! Като вятър
	ме гали нежността ти,
	като презморски вятър.
	Какво, че вятърът не гали само мен.
	Един е той, а е навсякъде.
	Защо да съдя вятъра затуй,
	че той е вятър?
	Обичам своя вятър!
	Обичам го!

	Обичай ме, обичай! Като буря
	ме плиска щедростта ти,
	като дъждовна буря.
	Какво, че бурята не плиска само мен.
	Една е тя, а е навсякъде.
	Защо да мразя бурята за туй,
	че тя е буря?
	Обичам свойта буря! Обичам я!

	Обичай ме, обичай! Като слънце
	ме грее любовта ти,
	като априлско слънце.
	Какво, че слънцето не грее само мен.
	едно е то, а е навсякъде.
	Не, не проклинам слънцето за туй,
	че то е слънце.
	Обичам свойто слънце!
	Обичам го!
P$
