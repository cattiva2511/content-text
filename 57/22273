P>
E>
	По случай годишнината на злочестата полска революция
E$
	Чашите ни пак звънтят,
	пием във нощта и пеем,
	халите отвън не спят
	и сред бури ний живеем —
	те засипват в тоя мрак
	кръчмата със ситен сняг.

	Чашите строшете с вик!
	С ледени ботуши нови
	зимата във тоя миг
	тъпче полските гробове —
	там лежи под кал, вода
	мисълта за свобода.

	Там снегът за всеки труп
	бясно с гарвани се бие,
	на света позора груб
	иска в тъмнина да скрие.
	Ще го скрие, то се знай,
	но скръбта ни няма край.

	О, над тъжните поля
	пак ще литне чучулига,
	ще цъфтят по тях цветя
	и орел ще се издига —
	и позорът тъй голям
	ще изчезне скоро там.
P$
