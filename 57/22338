P>
	Зърна на бъзовляк; живееше детството кротко
	във синя хралупа. Над пътеката стара,
	де тревата кафява шуми, се изправят
	замислени клони; листата със свойто

	шептене напомнят струи сред скалите.
	Тъгата на дрозда е тиха. Овчарче безмълвно
	потегля със слънцето, слязло от хълма.

	С блаженство те синият миг награждава.
	Див звяр край леса се показва, почиват
	във дъното хижи и стари камбани.

	Най-сетне в годините смисъл откриваш,
	в самотната стая — студената есен;
	звънтят в синевата преминали стъпки.

	Прозорец отворен потраква; със сълзи
	се пълнят очите от гробове стари,
	от спомени прежни; просветва в душата,
	щом пролет си спомни и радостни хора.
P$
