P>
	Аз бих желал да бъда стар като дървото старо,
	обвито с пръстените на безбройните години,
	с кора, която бавно се откъртва, пада,
	с дълбоки корени, които не достига търнокопът.

	Във времето, когато новото започва,
	когато посевът на старите мечти узрява,
	тоз, който иска, нека мре тогава —
	аз не желая.

	Аз бих желал да бъда стар като дървото старо,
	дървото, под което веселите хора сядат,
	и сянка да им пазя с моята корона от листа —
	във времето, когато новото започва.

	От времето старинно искам да изляза,
	от времето, изпълнено със болка и тъга,
	за да достигна до годините, когато хората ще кажат
	„Как хубаво е днес! О, как щастливи сме сега!“
P$
