P>
	Със златно вино, с много плодове
	завършва тук годината най-сетне.
	Мълчат притихналите лесове,
	другари на самотния несретник.

	Селякът казва умилен: Сполай.
	Вечерен звън, призивно тих и бавен,
	дай радост и покой на тоя край!
	С полята ято птици се прощава.

	Сега е времето на любовта.
	Реката носи лодка с ромон сънен.
	Реди картина след картина тя.
	Във тишина безкрайна всичко тъне.
P$
