P>
	Кой вдъхна тая чудна сила в мене,
	та нов живот аз, старецът, наченах?
	Озърнах се и сам не хванах вяра —
	далеч зад мен бе спряла мойта старост.

	Знам: новата младеж прекрасна, здрава,
	от старческата немощ ме избави;
	изчезна всеки страх, от който страдах,
	и станах друг — възвърнах свойта младост.

	Понякога вечерното сияние
	зари в нощта до утрото уханно.
	Нима заря, която се разжаря
	във утринната ведрина, е стара?

	За мене също тъй ще се говори:
	„Сред млади младостта си той повтори!“
	И ще се сбъдне нявгашна прокоба,
	когато кажат: „Млад отиде в гроба“.
P$
