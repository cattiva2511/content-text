P>
	Това, това е любовта!
	На ласки тя е ненаситна.
	Та има ли глупак в света
	с вода да пълни сито?
	Наливай хиляди години,
	целувай вечно, до амина —
	не можеш я насити!

	О, любовта от час на час
	желание развихря —
	целувахме се днес в захлас
	и устни разкървихме…
	Под ножа агне тъй кротува…
	Бе кожата й гладка…
	Тя молеше с очи: целувай!
	И болката е сладка!

	Така отнине и довека,
	такава любовта е!
	Мъдрецът Соломон — човекът,
	и той така я знае!
P$
