P>
	Видях земята под стоманени лавини
	и танкове видях — безкрайни редове;
	видях и самолети в небесата сини
	да сипят бомбен жар над мирни градове.

	Видях народите — свирепи, озверени,
	насочили със бяс дулата на смъртта;
	видях ги аз да мрат, да падат покосени,
	но чух и шепот там, на боя в яростта.

	Чух хора да мълвят една мечта любима
	и слушах я навред в най-тъмни часове —
	от гръмогласна реч по-ясно доловима…

	И лееше се тя в далечни звукове,
	в свободен птичи зов и в приказно видение
	— Мечта за мирни дни, от правда озарени.
P$
