P>
	Далеч, зад Верхоянск, сред глухи степи,
	под снежния пустинен небосклон,
	в окови тежки, мрачен легион,
	те гаснат в изтезания свирепи.

	Като циклопи, в рудниците свряни,
	размахват кирките. Ни стон, ни глас.
	Пазачът злобен с бич ги шиба в бяс
	и плещите им тънат в кръв и рани.

	И вместо слънце — свети им луна,
	когато към бараките ги карат.
	Тук, грохнали, заспиват — и в съня
	си виждат: мракът се разгаря
	и на върлина в родната страна
	стърчи главата кървава на царя.
P$
