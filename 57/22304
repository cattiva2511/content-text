P>
	Сред нивата войника там лежи,
	на бащин край излязъл за отбрана,
	два дена той лежи забравен там
	со люта на гърдите рана.

	Мори го жад, цял в огън той гори;
	в борба с смъртта главата си обърна.
	А погледа му во последен блян
	към небесата бавно се извърна.

	Над нивите люлей се златен клас;
	сърп звънна, звънна татък и заглъхна.
	Прощавай, свиден бащин край —
	глава отпусна той и там издъхна.
P$
