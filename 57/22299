P>
	Кръчмарят стар във Ланкашир
	известен бе надлъж и шир,
	че вечно в чашите налива
	все същото безвкусно пиво.

	Бедняците от Ланкашир
	прииждат в кръчмата безспир
	в обувки с ходила протрити
	и с вехти дрипи по снагите.

	Ала веднъж беднякът Джек,
	изпит и бледен, тих човек,
	изпъшка: „Не върви, това е —
	ще бъхтя залудо докрая!“

	„Години дълги — Том поде —
	ръката ми добре преде,
	но други платовете носят,
	пък аз ще тръгна май да прося.“

	И Бил добави след това:
	„Орах британските нивя
	и сях, и жънах щедро жито,
	но мойта челяд не е сита.“

	Друг вметна отстрани: „Весден
	копаем въглища със Бен;
	роди жена му, но простина
	без огън в къщи и почина.“

	И Джек, и Том, и Бил, и Бен
	задружно викнаха: „Goddam!“*
	[* Бог да го убие!]
	И тази цяла нощ кошмари
	насъне мъчиха кръчмаря.
P$
