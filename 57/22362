P>
	Към Сибир нозе преплитам
	във оковите с товара.
	Там със тая сган пропита
	ще се трепя… зарад царя.

	През ума ще ми минава,
	вън руда когато карам:
	от това желязо става
	чудна брадвичка… за царя.

	Щом жена реша да взема,
	аз ще се сродя с татари —
	да откърми мойто племе
	някога палач… за царя.

	Сетне ще отседна мирно
	и макар в преклонна старост,
	ще садя по ниви ширни
	жилав, сив коноп… за царя.

	Нишки сребърни ще бягат
	през ръцете груби с вяра,
	че от тях въже ще стяга
	нявга моят син… за царя.
P$
