P>
	За тебе мислехме ний много дни —
	носи те майка ти във себе си с недели.
	За теб говорехме, ала несмело
	и нощем над съня ти бдяхме ний.

	Да бъде радостно и весело детето,
	тъй често смееше се майка ти на глас.
	Като часовник чукаше сърцето.
	Над тебе бдяхме двама всеки час.

	Сега си тук и сънищата неспокойни
	растат като дървета в лято знойно.
	Ала света поглеждаш ти едва —
	човек си, но не знаеш за това!

	Расти, живей в живота светъл,
	стани добър човек на мирната планета!
P$
