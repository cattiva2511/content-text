P>
	Ала кой е партията?
	Седи ли в здание със телефони тя?
	Тайни ли са нейните мисли,
	нейните решения — неизвестни?
	Кой е тя?

	Ний сме тя.
	Ти и аз, и вие — ний, всички.
	Тя твоите дрехи облича, другарю,
	и мисли със твойта глава.
	Там, дето живея, е нейната къща,
	там, дето нападнат си,
	там бори се тя.

	Показвай ни пътя, що трябва да минем, и ние
	като тебе ще крачим по него, обаче
	без нас не поемай по правия път,
	без нас този път
	е лъжлив.

	Недей се отделя от нас!
	Ний може да се заблуждаваме,
	ти може да си права, но
	недей се отделя от нас!

	Пред дългия път по-хубав е краткият —
	това кой отрича?
	Но един ако знае това
	и не може на нас да покаже това,
	кому ще помогне със своята мъдрост?
	Бъди с нас мъдра!
	Недей се отделя от нас!
P$
