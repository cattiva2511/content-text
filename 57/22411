P>
	Буца от глина
	във грижлива ръка,
	дискът се върти и ти
	се изменяш така:

	като делва извита,
	съдина ненагледна,
	не те напълват нивга за насита
	и твоите капки последни
	до дъно нивга не изпиват —
	по жътва на обед в полето
	и в къщи, когато заспиват.

	На ръката изкусна се ти покори,
	извивай се в тоз кръговрат,
	повторно в жарта обгори —
	към устни скоро ще те поднесат.

	Ваза и свещник, и блюдо,
	делва, кърчаг —
	изменяй се, глинено чудо,
	съдина от пръст!

	А ти, род човешки, що пак
	толкова нещо разби
	от жажда за мъст,
	взри се накрая по-ясно,
	поучи се от крехките вещи
	със себе си поне по-грижливо
	да се отнасяш.
P$
