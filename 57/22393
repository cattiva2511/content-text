P>
	Когато нявга се завърна
	там, откъдето съм дошъл,
	във дебрите на лесовете
	отвъд изконната мъгла,
	аз не по-малко ще тъгувам
	за родната земя.
	Покой там няма да намеря
	и ще се боря пак с праха,
	що дръзва равен да ми бъде.
	В ливадите, все още жълти
	от дълга зима,
	със първото кокиче ще пониквам.
	С къртиците пръстта ще ровя
	и ще я трупам по земята.

	Когато нявга се завърна
	там, откъдето съм дошъл,
	за първоизвора си аз
	ще бъда чужденец.
P$
