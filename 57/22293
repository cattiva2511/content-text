P>
	Последната къделя
	изпридам, след това
	ще бъда в дрехи бели
	и с мирти на глава.

	Аз предох дълго с радост,
	лелеях буден сън —
	на слънце мойта младост
	в платното съхне вън.

	Дали е в свойто дело
	и моят мил честит?
	Върви ли мъжки смело
	по своя път открит?

	В това усилно време
	видя ли се позван?
	И меч дали ще вземе
	за тая сетна бран?

	Горко му, свободата
	не защити ли с чест,
	не влезе ли в борбата,
	развихрила се днес!

	Тогаз не ще го съдя,
	че дири вън любов —
	това платно ще бъде
	за моя труп покров.
P$
