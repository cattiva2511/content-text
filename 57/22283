P>
	Изправен на брега на океана,
	ти капка си невзрачна и нищожна;
	да станеш бисер скъп е невъзможно,
	дори да те разтърсват урагани.

	Не! Затова наслади и страдания
	споделяй с други шумно и тревожно —
	и слей се със реката, за да сложиш
	началото на бъднини мечтани.

	И твойта същност няма да загине,
	не ще изчезнеш в людското гъмжило —
	човекът там към себе път намира.

	Отпиеш ли без страх от всяко вино,
	ще бликне в тебе истинската сила,
	която всяка буря ще възпира.
P$
