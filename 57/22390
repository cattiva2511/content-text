P>
	На кой народ аз гост не бях —
	през толкова страни преминах
	и сила аз отвред събрах,
	далеч от моята родина,
	че там, във всеки земен кът,
	където в пътя си се спирах,
	„Другарю!“ чух да ме зоват,
	приятел всякъде намирах.

	В чужбина който е живял,
	самотно който там е крачил
	и на трапеза чужда ял —
	той знае колко много значи,
	когато не с враждебна реч
	добър стопанин те посреща:
	забравяш ти, че си далеч,
	изчезва мъката гореща.

	Не съм забравил как вървях,
	по чужди улици как скитах —
	за края роден там мечтах,
	за планините, за реките;
	но щом в оная чужда реч
	познати думи аз долавях,
	разбирах, че не съм далеч
	и виждах: слънцето изгрява!
P$
