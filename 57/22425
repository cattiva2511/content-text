P>
	Цъфтели са сигурно дивно цветята
	и преди векове, в есента
	звучала е с нощния вятър
	на нечия млада любов песента.
	И чучулиги ще порят небето
	след хиляда години дори,
	земята ще бъде далеч по-приветна,
	по-топло човешкият взор ще зари.

	Но толкова близко до тая планета едва ли
	са слизали някога тия звезди,
	небето пък сигурно не е видяло
	подобно Начало преди.
	Не е била любовта ни така застрашена,
	но и велика, каквато е в нашия век;
	човекът започва сега чак, във нашите дни устремени,
	да бъде Човек.

	И след хилядолетия младите хора
	ще се целуват, но с тях туй не ще се повтори:
	вече да любят открито и с право,
	но пак да са длъжни да хранят ненавист.
P$
