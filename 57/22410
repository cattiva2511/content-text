P>
	Аз и ти — ний любим
	родната страна,
	дето вик се губи
	в синя висина.

	Дето по ливади
	цветове цъфтят,
	дето стари, млади
	в път един вървят.

	Дето къщи нови
	се градят — дворци —
	и гори церови
	шушнат в свода чист.

	Дето трактор мощен
	в целината пей,
	през деня и нощем
	по браздите грей.

	Дето днес заводи
	работят за нас,
	в ниви плодородни
	зрее едър клас.

	Ще й бъдем верни,
	сключили ръце,
	вечно със безмерна
	обич от сърце.
P$
