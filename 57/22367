P>
	Не малка битка бе за мене,
	догде реших за теб въпроса —
	че храброст бе да те зачена
	и дързост бе да те износя.

	Тъй Молтке, Блюхер — храбреците —
	не биха победили, чедо,
	тук, дето само с пелените
	да се сдобиеш, е победа.

	Победа — млякото и хляба,
	победа — стоплената стая…
	Догдето ти пораснеш, трябва
	за всичко да воювам, зная.

	Защото къшей хляб изтръгнат,
	да правим стачка означава,
	в бой с генералите да тръгна,
	със танкове да се сражавам.

	Ала успея ли сред боя
	голям да те отгледам, чедо,
	ще станеш ти човек достоен,
	борец за крайната победа…
P$
