P>
	Ще седна с чиста радост този път.
	Водата в чашите ще бъде сладка
	и ястията няма да лютят.

	А гълтах всеки ден пипер и вино
	и бълвах кръв от страх —
	то беше през далечните години,
	самин дете когато бях.

	Сънувах тази нощ един другар,
	убит от тях зловещо.
	Те плачеха в пиянска жар,
	ала убиваха, преди да мислят нещо.
	Замисляха ли се за миг, тогаз
	свирепа мисълта им бе и сляпа;
	страните им припламваха в екстаз,
	щом чуеха едната дума: Запад.

	Ала другарят ми ще пие с мен
	на тая празнична трапеза.
	И слънцето реши ли да залезе,
	за да се върне с утрешния ден —
	ний с него ще обиколим света.
P$
