P>
	Тежи небето, потъмнява.
	Стените влагата кълве.
	Листата на брезите стават
	по-бледи, тънки и кафяви.
	Скъсени часове!

	Потъва пътят в локви кални.
	Над гробището — заник сляп.
	Разрошените врани жално
	в решетките се врат, нахално
	крещят за хляб.

	Фенерите се вглеждат нямо,
	ухилва се ревю-плакат.
	Със пръсти светлата реклама
	опипва мъката голяма.
	В кръчмите чукат скат.

	Реват пак корабни сирени —
	изтъркан грамофонен трик.
	Трамвайни релси като вени
	в паветата. Кал насълзена.
	И гол е всеки лик.

	Сакат човек е свил нозете
	под надпис на една стена:
	„Проклети янки, да измрете!“
	Просмуканата влага свети
	в широките петна.

	А стаите от сенки сини
	издъхват в тия часове.
	Те имат парно вместо климат.
	И хоризонти на картини.
	Кой люби тука? Кой живей?
P$
