P>
	Живее три години той
	във гроба си от камък
	и раните му нямат брой.
	Ни звук в зловещия покой,
	ни светлина, ни пламък.

	Той търси въздух и деца,
	но в плен е на палача.
	Тук няма хора със сърца —
	тук само каменни сърца
	се движат сиви в здрача.

	Убили биха го и в миг
	заровили спокойно,
	ако не знаеха, че с вик
	ще вдигнат гневния пестник
	другарите безбройни.

	Зад зидовете с лъх студен
	на тоя гроб, изправен,
	той вижда свят непобеден
	и всеки ден, да, всеки ден
	привета ни долавя.

	Макар да е далеч от нас,
	ще победи той мрака.
	Не секва неговият глас,
	той знае: вече иде час
	да полетим в атака.
P$
