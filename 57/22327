P>
	Обичам мрака на минутите смълчани,
	когато вътре в себе си се взирам
	и сякаш във писма забравени намирам
	сегашните си дни отдавна преживяни
	като легенди странни и преодоляни…
	В такива часове най-вярно научавам,
	че има втор живот, просторен и безкраен.

	Понякога в дървото се познавам,
	израсло право върху гроб незнаен
	да продължи съня на момъка нехаен,
	когото корените му са приласкали —
	сън, пропилян ту в песни, ту в печали.
P$
