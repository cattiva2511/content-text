P>
	Това, което премълчаваш,
	с целувките го казваш ти,
	само сърцето те издава —
	тъй силно, сладостно тупти.

	Ти, птичко, бягаш в страх безумен,
	но се притискаш пак до мен;
	макар че не намираш думи,
	ти вече си в любовен плен.

	Снагата си от мене браниш,
	а ме целуваш с луда страст;
	спокойна искаш да останеш,
	ала над себе нямаш власт.

	Един без друг не можем двама,
	но те е страх да се дадеш.
	О, длъжна си, друг изход няма,
	и трябва да го разбереш.

	От страх и от копнеж сломена,
	от теб ще се изтръгне зов;
	та този дивен свян роден е,
	за да умре накрай в любов.
P$
