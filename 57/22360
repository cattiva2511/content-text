P>
	Когато стане реч за хубостта
	на родния ни край,
	не бива да забравяте тогава
	да споменете как стои
	въпросът с хубостта и на човека.

	Човеците са хубави предимно
	с това, че са човешки строй създали —
	да, хубава човешка общност.

	Това е важно да се пита,
	това да се изтъква трябва.
	Та мигар има полза от това, че
	природата е хубава, когато
	сред тази хубава природа
	попарена е хубостта човешка
	и вехне?

	О, как прекрасно планините светят
	от блясъка на ледниците бели!
	Край сипеите зеленеят тъмно
	алпийските ливади
	и еделвайсът мами…
	Ала сред тая дивна хубост
	бе разположен
	и ограден със тел бодлив — по него
	течеше електричество — един
	концлагер…

	Страхотно беше да се гледа тая
	планинска панорама,
	в която се таеше ужас…
	И призрачна бе тука хубостта.

	Затуй родината е хубава едничко там,
	където и човекът е създал
	човешки строй,
	човешка хубост.

	Да, цялостна е истинската хубост.

	Запейте песента
	на цялостната хубост!
P$
