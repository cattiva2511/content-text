P>
	Как чуден и внушителен
	бе някога светът
	в ония дни, дете когато бях.
	Достигаха тревичките
	до челото ми чак,
	застанех ли сред лято
	между тях.
	Читателю, това
	се казваше трева!…
	И столовете бяха по-високи,
	и улиците — по-широки,
	на бурята гърмът по-силен бе
	и по-дълбоко — синьото небе,
	с гигантски ръст дърветата растяха,
	по-умни и учителите бяха!
	А килограмът масло
	— без шега —
	трикратно повече тежеше
	от сега!
	Не подлежи на спор дори,
	че времената бяха по-добри!

	Какво да се прави?
	Години минават
	и всичко в света се мени.
	Израснахме вече
	големи човеци —
	иди, че нещата върни!
	Реката — рекичка,
	гигантът — мъниче,
	горичка — предишният лес,
	и къщи, и стаи,
	коли и трамваи
	изглеждат ни мънички днес.
	Тревите, дърветата,
	нежните трепети,
	копнежът, мечтите ни,
	даже учителят,
	небето, полетата
	— всички предмети —
	са много по-малки
	и дребни, и жалки…

	Така е. Но ясно е:
	все пак понасяме
	безропотно всичко това…
	и само защото сме
	малко пораснали —
	със педя и нещо
	едва…
P$
