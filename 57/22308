P>
	Постеля своя имаме си, жено,
	и рожба от сърце,
	и работа до воля и за двама,
	и нази грее слънце, както всички,
	и малко нещо липсува ни само,
	да бъдеме свободни като птички —
	само време.

	Кога излезем в празник на полето
	о, дете мое, с теб
	и гледаме над ниви позлатени
	как весело прехвръкват лястовички —
	туй, що ни липсва, то не са премени,
	тъй хубави да бъдем като птички —
	само време.

	Да, само време! Буря веч се кани
	и сещаме я ний —
	ний, цял народ. Трай, с време всичко става.
	Нам липсува ни, само нам еднички,
	от наший труд плодът наш да остава,
	тъй весели да бъдем като птички.
	До ще време!
P$
