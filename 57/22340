P>
	Във двора свети есенна луна.
	Рой сенки от корнизите полазват.
	Бди в празния прозорец тишина;
	и ето плъховете се показват.

	И тича със цвъртене плъх след плъх,
	а подир тях се носи, гнил и лепкав,
	от ямата помийна смраден лъх,
	през който светлината лунна трепка.

	И като луди карат се, пищят,
	нахълтват в къщата и във хамбара,
	де скътан е на лятото плодът.
	Вън вият ледни ветрове в превара.
P$
