P>
	Вслушай се, мила: издигам ръцете си —
	слушай звука…
	Не следят ли потайно стотици предмети
	всеки жест на самотния клетник в нощта?
	Чуваш ли, мила, притварям клепачи —
	и до тебе долита пак звук;
	чуваш ли, мила, отварям ги в здрача —
	… Но защо ти… не си тук?

	Даже при най-малкото мое движение
	във покоя копринен остават следи;
	даже от най-лекото мое вълнение
	ясен знак във простора безкраен личи.
	При дъха ми звездите се вдигат на вис и се спущат надолу
	в небесната шир.
	До устата ми идва и пие със жад ароматът на вятъра,
	а в ефира съзирам ръката на ангел,
	от сияйни лъчи озарен.
	И едничка онази, с която лети мисълта ми: ти —
	я няма до мен.
P$
