P>
	Аз тръгвам. В треска пътнишка горя.
	За всичко, друже, ти благодаря.

	На тебе също, остров — мой затвор!
	Далеч зове примамният простор…

	Връхлитат, блъскат се, шумят вълни,
	студено светят бели планини.

	Не ме е страх от вечния им сняг,
	от призраци, от оня стръмен бряг.

	Блед, кокалест лодкар се мярка там.
	Лодкарю, пътник има тук! Насам!

	Пусни ме, друже, много продължи —
	прегръдката ти вече ми тежи!

	И скачам в лодката решен и твърд.
	Здравей, кормчия! Отведи ме, смърт!
P$
