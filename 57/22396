P>
	Да славиме хляба,
	защото той наш е,
	и тъмното вино
	във пълните чаши!
	Да ставаме рано,
	трудът е приятен,
	денят да подготвя
	за отдих леглата.
	Народът спокоен
	дома да се връща,
	той утре ще вдига
	пак слънчеви къщи.
	За труд непрестанен
	той дава награди —
	строи и живее
	във стъклени сгради.
	Тъче платове той
	и реже, и шие —
	на новите дрехи
	се радваме ние.
	Той скромно живее,
	но пак ще припомня,
	добре се облича,
	обядва нескромно.
	Той пази — врагът
	мира да не плаши.
	Да славиме хляба,
	защото той наш е,
	и тъмното вино
	във пълните чаши!
P$
