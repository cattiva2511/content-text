P>
	Събуди той света заспал
	със думи — мълнии те бяха, —
	насам по релси и реки
	през границите долетяха.

	Събуди той света заспал
	със думи като хляб насъщен,
	със думи, станали срещу глада
	войски могъщи.

	Събуди той света заспал
	със думи, станали машини
	и трактори, и светли къщи,
	дълбоки сонди, мини.

	Да, тези думи днес са ток,
	и чукове заводски тежки,
	и негасими писмена
	във хиляди сърца човешки…
P$
