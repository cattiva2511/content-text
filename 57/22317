P>
	Палмщрьом, вече попрошарен,
	от съдбата бе ударен —
	с тежките си колела
	сгази го една кола.

	В болницата се събуди
	и след малко той в почуда
	пита се, подпрял глава:
	„Как се случи с мен това?“

	И дали да обвинява
	полицаи и държава?
	Как по тоя път е свил
	някакъв автомобил?

	По какви закони диви
	в мъртви ще превръщат живи?
	И не бе ли по-добре
	там шофьорът в миг да спре?

	Още цял увит в чаршафи,
	той проучва параграфи —
	улиците там били
	забранени за коли.

	И решава той тогава,
	че насън туй всичко става…
	Щом е забранено — как
	може то да бъде факт!
P$
