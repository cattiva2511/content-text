P>
	Земята бреме бе за нас,
	не знаехме спокоен час.
		Защо? И за кого така?
		За господарската ръка.

	Защо и в гроба чак, кажи,
	земята страшно ни тежи?
		Защо е тъй, че най-подир
		дори мъртвецът няма мир?

	Побягна господарят днес —
	нощта го скри без всяка вест.
		Защо? И за кого? И кой?
		Направи времето завой.

	Земята дадоха ни в дар
	и ратаят е господар.
		Защо? И за кого? И кой?
		Почиваме на прага свой.

	Земята носи ни блага
	и лека е за нас сега.
		Защо? И за какво? И как?
		Да, свои сме си с нея пак.

	Теглото вече отшумя,
	при жътва славим те, земя.
		Защо? И за какво? И как?
		Честит е нашият селяк.
P$
