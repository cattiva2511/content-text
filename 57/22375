P>
	Неправдата крачи със сигурни крачки сега.
	Потисникът нагло се готви
		сто века властта да държи.
	Насилникът нагло говори:
		така е и тъй ще остане.
	И ничий друг глас не ечи — на властника само гласът.
	Обирникът по пазарищата казва открито:
		тепърва започвам.
	И много потиснати казват:
	не, нашето никога няма да стане.

	Но живият още не бива да казва:
		не, никога!
	Знай: сигурност няма и в сигурни вече неща.
	И както е, няма така да остане.
	Щом властникът спре да говори,
		започва подвластният.
	Кой дръзва да каже: не, никога?
	И кой е виновен, че нас ни потискат?
		Сами сме виновни.
	Кажи: от кого ще зависи гнета да отмахнем?
		Едничко от нас.
	Когото съборят, той трябва да стане.
	Загубен дори, нека в боя се хвърли!
	Та кой би възпрял оногова,
		що своята участ е схванал?
	Защото, които са днес победени,
		те утре ще са победители
	и тяхното „никога“ трябва да стане „веднага“.
P$
