P>
	Стена като черта.
	Кули. Стъпало — брегът. Някога
	дървеният мост се скъсал
	и по реката поели далеко
	татарски огньове. Нощта,
	скитник-монах, дошла,
	говорейки. Утрините
	изгрявали, цистерните
	се облели със кръв.

	Аз ходя по камъни.
	Тук, в маранята на пладнята,
	с длан си засенил очите
	Минин. Тогава рев
	препуснал бегом срещу водата:
	пристигнал
	Стьонка. Спрели на брега
	до пояс във храстите
	сибиряците и техните гори
	вървели подире им.

	Там чух
	една уста човешка
	да вика:
	„Влез в твоя дом
	през вратата зазидана,
	отвори прозорците
	за морето на светлината!“
P$
