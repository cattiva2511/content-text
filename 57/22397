P>
	Разполагаха със стари железа и смелост само,
	малко сила бе останала в тяхната страна…
	Тъй за нас ще кажат в бъдни времена:
	във кръвта им бе горчилка, бе съмнение голямо.
	И животът им по вехти релси мина —
	тъй ще кажат.
	А ще бъдат на тераса от стъкло,
	ще посочват към мостове,
	към разцъфнала градина,
	към огромен град на място, гдето пусто е било,
	да, и тъй ще кажат:
	подиграваха се с първите, които
	тук положиха основен камък;
	те гладуваха, но при това
	все планираха, строяха
	и разчистваха развалините.
	Трудеха се упорито,
	но проклинаха с несдържани слова.
	Ах,
	още се съмняваха във силите си те.

	Те не знаеха защо и накъде,
	страшното наследство ги объркваше безжалостно.

	Но подир войните — време на съревнования дойде,
	време на съревнования, което
	бе Началото.
P$
