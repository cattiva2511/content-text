P>
	През пролуките вятър вей —
	в тавана на постели
	нещастни две души лежат,
	от глад почти примрели.

	Едната мръзнеща мълви:
	„С ръцете прегърни ме,
	уста до мойта притисни
	и топлина ще има!“

	Продумва другата тогаз:
	„Когато те погледна,
	изчезва скръб и глад, и студ
	и мойта земна бедност.“

	Целуват се и плачат те,
	ръцете си съгряват
	и пеят, смеят се дори,
	накрая онемяват.

	В зори хирург и комисар
	по стълбището тракат —
	установяват те смъртта
	на двамата бедняка.

	„Във случая студът с глада
	така се съюзили,
	че причинили са смъртта,
	най-малко — ускорили —

	поде хирургът, — затова
	в такива люти зими
	дебели дрехи и храна
	са най-необходими.“
P$
