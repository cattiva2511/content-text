P>
	Роден съм от песните,
	които ми пееше ратаят
	под тежките облачни сенки
	или под дъжда,
	закрил планините.
	Досъщ пеперуда
	запърхваше моят копнеж
	след дългите птичи ята.
	Дълбоката гладна бразда
	бе тъмният синор на лятото;
	край мене стени от мъгла,
	студени и сиви,
	безмълвно стоеха
	на стража пред людската бедност.
	Но пърхаше, пърхаше още
	оназ пеперуда —
	същински кристал
	в звънливия повей на зимата,
	същинска снежинка, разцъфнала в блясък,
	а негли звезда,
	просветнала в белия дъх
	из твърда човешка уста,
	закътан на топло в кръвта
	на някой дървар,
	който по голите стволове пишеше
	преследвани думи;
	а после коларите кичеха
	със алени флагчета думите.
	Роден съм от техните песни.
P$
