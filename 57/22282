P>
	От времена изконни мирно
	денят се бори със нощта
	и тяхната борба неспирна
	ще продължава с вечността.

	От тежка мъка във гърдите
	аз бях нечувано злочест.
	Сърце, какво така честито
	нечакано те стори днес?

	Накрая радост и несрета
	заглъхват, както глъхне звън,
	ала усещам, че и двете
	ме залюляват кротко в сън.

	Нагоре като лъх понесен
	към някакъв невидим свод,
	досъщ като приспивна песен
	за мен е целият живот.
P$
