P>
	И ето пак умира век — той отминава
	към бездната, де времето не слага знак.
	А вие още се боите от забрава,
	не сте се скрили зад кулисите и в мрак?

	О, стига вече тая ваша дързост сляпа!
	Животът ви е свършен — как ще ви е мил?
	Короните ви вече от ръжда се скапват,
	лесът на родословните дървета е изгнил.

	Днес ново племе точи своя меч челичен
	и слънцето му сплита ореол-лъчи.
	И не ламти да бъде Вертер то лиричен,
	а праведен месия с огнени очи.
P$
