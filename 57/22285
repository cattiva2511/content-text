P>
	Мъгли пълзят, листата капят
	дай вино да се насладим!
	И тоя ден, макар и мрачен,
	да позлатим, да позлатим!

	Животът луд отвън минава
	и днес е рай, а утре ад;
	но ти помни: не чака свършек,
	ни гибел тоя хубав свят.

	Дори сърцето ни да стене,
	отново чашата вземи!
	Та истинско сърце, ний знаем,
	не може смърт да преломи.

	Мъгли пълзят, листата капят,
	дай вино да се насладим!
	И тоя ден, макар и мрачен,
	да позлатим, да позлатим!

	Сега е есен, но почакай —
	и тези дни ще отлетят,
	ще грейне пролетно небето
	и теменужки ще цъфтят.

	Отново ведри дни ще дойдат,
	ала преди да станат дим,
	от тях ще трябва, скъпи друже,
	да вкусим и се насладим!
P$
