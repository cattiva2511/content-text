P>
	Преуморен от пръчките железни,
	не вижда нищо взорът й отвъд;
	тя мисли, че навеки е изчезнал
	зад тия пръчки хиляди светът.

	И ходът мек на стъпките й яки,
	що в кръг безкрайно тесен се върти,
	той танц на сила край средец е сякаш,
	където властна воля в плен трепти.

	Отбули ли зениците, тогава
	неведом някой образ влиза в тях,
	снагата й пронизва и изтлява
	в сърцето й подобно спомен плах.
P$
