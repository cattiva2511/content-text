P>
	Ний бродим из познатата алея,
	измамен блясък буките огрява,
	и виждаме преградата, пред нея
	бадема вън повторно разцъфтява.

	Там нашите очи смирено питат
	за кът, де думи чужди се не чуват,
	в мечтания ръцете де се сплитат
	и светлините шепнат, и милуват.

	Там с благодарност срещаме листата,
	връз тях лъчи струят от върховете,
	и гледаме, и слушаме, когато
	трептят и падат зрели плодовете.
P$
