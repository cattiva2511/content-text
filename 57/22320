P>
	Пролетний вятър в нощта
	бяга по голите клони,
	с неговий зов се отронят
	странни неща.

	Той се е кротко люлял
	татък, де сълзи се ляха,
	чакал е нейде на стряха
	в мрака — коси разпилял.

	Доземи — друмник ранил —
	цъфнали вейки е свеждал,
	кудил е тъмни премежди,
	морни чела е свежил.

	Той е докосвал едвам
	устни усмихнати, нежни,
	сред равнините безбрежни
	бродил е волен и сам.

	В румений здрач на денят
	с тихата флейта е плакал,
	още зора недочакал,
	литнал е в мрака без път.

	Литнал е мълком в нощта
	през незаспалата стая
	и в тишината с нехаен
	поклон е духнал свещта.

	Пролетний вятър в нощта
	бяга по голите клони,
	с неговий зов се отронят
	странни неща.

	В своя неспирен полет,
	кръз оголелите клони
	вихром понесен, той гони
	бледите сенки отвред.

	Гони сред бледи тъми —
	палав, безгрижен и весел —
	излъха, що е донесъл
	снощи от чужди земи.
P$
