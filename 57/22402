P>
	Парливи стрели портокалите зрели запалват
		и пищно растат тук маслини, бадеми и орех.
	Разцъфват треви по уханната руса земя —
		минзухар, тимиан, лайкучка, детелина и мак.
	Безбройни рояци от птици пернати и пъстри.
		Пчелите и тука събират златистия мед.
	Сладко е светлото мляко от сок на смокини,
		високо над мак зажаднял класовете навеждат глава.
	Хвърчат край цъфтящия кактус сребристите птици,
		а в пустото село децата се молят за хляб.
	Селяци без ниви ожънват земята. Плодът не е техен.
		Устата възсива напомня планинската лава.
	Редят се ръкойките — скършени млади криле.
		На рамо понасят жените товара си тежък.
	Припадне ли здрач, планините далечни синеят,
		превити и прашни тълпите се връщат дома.
	Деца рахитични стоят пред отворени порти,
		със сбръчкана кожа и въшки по своите коси.
	В порутени хижи, по пода, със глина измазан,
		хлебарки кръстосват край маси и столове вехти.
	Котлето със черна верига над огъня висне
		и всеки ден леща със олио старо варят.
	Понявга пекат кукуруз върху огън оскъден
		и свъсени гледат жените планинския връх,
	където, накрай долината, във вила от мрамор
		от земното вино владелецът пие сега.
	Но долу в полите, наострило вече ушите,
		селото към изток се вглежда и дълго слухти.
P$
