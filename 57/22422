P>
	* * *

	Стихотворение значи:
		шепа, в която събираме сенки.
	Стихотворение значи, обажда се друг:
		филтър, през който нечуто
		слънцето — вече на заник —
		зрака си сетен прецежда.

	Дефиниции, леко надраскани
	по пясъка в знойна пустиня,
	когато вихрушки се дигат
	и вече самумът налита.


	* * *

	Обичам да смятам, затуй проверявам и нощем
		във моите стихове
	дали са добре изчислени подпорите яки
		на моста към ближния.
P$
