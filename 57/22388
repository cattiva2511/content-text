P>
	На хълмовете се появява той. Над гигантската къща на неговото тяло
	като кула на катедрала се наклонява вратът му. Мощно обут,
	с цилиндрови крака той бавно се придвижва и търпеливо
	изправя снага. Над жълтото пасбище на безплодната степ
	гледа той — към синята самотност на палещото небе.
	Изведнъж се забиват неговите челюсти, въоръжени със железни зъби,
	и както лъвицата захапва малкото си,
	тъй люлее той късове жълта земя и ги носи
	в устата си и с великолепен въздушен кръг
	ги пуска там, където смята за правилно.
	И най-дълбоките буци сега са на най-високото,
	на купищата: озарени от слънцето хълмове
	до сенчест ров.
	Защото мощната земя трябва да бъде издълбана, за да приеме
	оплодяващата вода — и тъй крачи екскаваторът
	веднъж напред и после пак обратно
	и гигантската плодоносна бразда
	от гигантския плуг е изтеглена.
	От кабината на крачещата къща обаче
	инженерът с напрегнати мисли съглежда за миг —
	в маранята пламтяща — десет хиляди обгорени тила,
	потни гърбове и кърваво храчещи дробове,
	падащи тела над лопатата, които слънцето проклинат,
	ах, хора, които съдбата прикова към земята —
	и той гледа към слънцето с гордостта на човека,
	десет хиляди освободил от робията тежка,
	и слуша спокойно как с хрускане дъвче гигантът,
	който управлява.
P$
