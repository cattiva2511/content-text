P>
	Нощта облегна се в съня
	върху планинската стена.
	Не нарушават равните везни
	на времето добрите тъмнини.
		На извора ясно звучи песента —
		възпява пред своята майка-нощта
			деня,
		който вече отмина.

	Не слуша, морна е нощта,
	позната й е песента.
	Със мимолетните си часове
	по-нежно, виж, небето я зове.
		На извора устните вечно мълвят,
		водата възпява дори във сънят
			деня,
		който вече отмина.
P$
