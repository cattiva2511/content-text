P>
	Научи всички прости неща! За онези,
	за които денят е настанал,
	не е никога късно.
	Научи АБВ-то, макар да не стига —
	научи го, недей се мръщи!
	Започни! Трябва всичко да знаеш.
	Някой ден ти ще трябва да водиш.

	Ти, изгнаник, учи!
	Ти, затворник, учи!
	Ти, кухарко, учи!
	Ти си стар, на шейсет, но учи!
	Някой ден ти ще трябва да водиш.
	Ти, бездомник, тръгни на училище!
	Ти, премръзнал, сдобий се със знания!
	И ти, гладен, вземи във ръцете си книга —
	тя е силно оръжие!
	Някой ден ти ще трябва да водиш.

	Ти, другарю, недей се стеснява да питаш!
	Но брътвежи не слушай,
	а сам проверявай!
	Онова, що сам не научиш,
	няма нивга да знаеш.
	Проверявай представена сметка —
	ти единствен ще плащаш.
	Поотделно посочвай числата със пръст
	и запитвай: това за какво е?
	Някой ден ти ще трябва да водиш.
P$
