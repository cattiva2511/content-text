P>
	Пристигнал късно, пътната врата
	разтърси с рамото си буен вятър.
	Говореха липовите листа
	с детето и ухаеше тревата.
	И вардеха звездите там покоя
	на лятото до хълма, де живях:
	нощта със котешки очи бе моя
	и мой — щурецът, който свири плах,
	и моя също — святата змия
	във храста под зелената луна.
	А виеше вън злата тъмнина
	и кучето излайваше смутено,
	аз вслушвах се в бушуващата сприя,
	додето мълчаливата Мария
	до мен предеше с бръмнало вретено.
	И колчем срещнех взора й от своя кът,
	дома и стаята изпълваше сънят.
P$
