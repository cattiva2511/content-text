P>
	Далече от деня и политическите грижи,
	приличам на човека, който в своята килия
	върви напред-назад и всякога, на всяка
	десета стъпка, през прозорчето поглежда,
	но изведнъж се спира и като в конвулсия
	обзема го любов, обзема го омраза,
	обзема го възбудата на бликнала човечност —
	тъй пред прозорчето на мойта самота
	на всеки десет стъпки аз съм с вас!
	И ето я омразата — тъй както този, който
	сам себе си е във врага намразил, който
	в напрегнатата своя мисъл вижда вража част;
	и ето любовта — любов на този, който
	обича хората: но вън от него те не са, а в него
	и всичко туй ме свързва здраво с вашия народ.
P$
