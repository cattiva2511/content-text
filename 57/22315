P>
	Сега ще викам над полята снежни,
	ще гледам как изчезваш в тоя ден
	и ще си спомням: след играта нежна
	каква утеха стана ти за мен!

	Дойде сред пролетния цветен декор,
	в деня на жътвата яви се пак
	и после — аз направих и пътека
	през едрите жита към твоя праг.

	Гласът ти звънна в есенника влажен
	тъй свидно, че ти се обрекох аз,
	ала когато си отиде — даже
	долчинката въздъхна с тъжен глас.

	Очите ти блестяха с плам чудесен,
	като звезди зовяха: Накъде?
	И песента ти стана моя песен,
	но отшумя тъй, както и дойде.
P$
