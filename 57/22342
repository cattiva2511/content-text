P>
	Привечер от смъртоносните оръжия
	кънтят горите есенни, златистите поля
	и езерата сини, над които мътно
	се претъркулва слънцето; нощта обгръща
	умиращите воини и поплаците диви
	на техните премазани уста.
	Но тихо в дън простора облаци червени,
	в които обитава зъл един разсърден бог, събират
	кръвта проляна, хладината лунна;
	отвеждат всички пътища към тлението черно.
	По хълма мълчалив, под клоните на мрака и звездите,
	дохожда олюляваната сянка на сестрата
	да поздрави душите на героите, кървящите глави;
	и тихо във тръстиката проплакват флейтите на есента.
	О горда скръб! Вий, бронзови олтари,
	негаснещият пламък на духа подхранва се в могъща болка
	от всички неродени внуци.
P$
