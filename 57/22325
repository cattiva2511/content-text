P>
	С душата си не знам какво да правя,
	та твоята да не докосва, как
	над теб да се издигне тя благата?
	Ах, с радост бих желал да я оставя
	до нещо, скътано на непознато
	далечно място, сглъхнало във мрак,
	което да не затрепти, когато
	нечуто твоите дълбини трептят.
	Каквото ни докосне, неизменно
	то като лък ни слива — упоено
	тогаз две струни в глас един звучат.
	Кой цигулар обтегна ни така
	и ни държи всевластно във ръка?
	О сладка песен…
P$
