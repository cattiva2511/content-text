P>
	Духни свещта и спи! Все будна в двора
	ромони само старата чешма.
	Но всеки гост е свиквал твърде скоро
	със тоя звук среднощен у дома.

	Понякога в съня те лъхват тръпки,
	тревога смътна дебне твоя праг —
	вън пясъкът скрипти от твърди стъпки
	и мигом секва онзи ромон драг.

	Събуждаш се, но в страх недей се взира!
	Звездите бдят над тихата земя,
	до мрамора приведен друмник спира
	и пие в длан от старата чешма.

	Отива си. Водата пак ромони.
	О, радвай се, не си самотен тук!
	Вън не един далечни друми гони
	и тебе ще споходи някой друг.
P$
