P>
			Аз не зная защо
			моят дух уморен
	с крило полудяло се носи над тихо море.
			Всичко скъпо за мен
			с крило — как тревожно е то! —
	любовта ми покрива над вълните. Защо? Ах, защо?

		Чайка в полет печален,
		мисълта ми лети без умора,
		ветровете я люшкат в простора
		и мъки извилата буря притуря
		на чайката в полет печален.

			Дух, от слънце пиян,
			от простор, свобода —
	в безкрая лети и инстинктът е негов водач.
			И над тая вода
			със залез до края разлян
	в сладък сън го унася на ветреца незримата длан.

		Често чайката кряска
		и моряците тъй известява,
		сред вълните на вятъра плава
		и гмурне се в миг и веднага избяга
		нагоре, и тъжно закряска.

			Аз не зная защо
			моят дух уморен
	с крило полудяло се носи над тихо море.
			Всичко скъпо за мен
			с крило — как тревожно е то!
	любовта ми покрива над вълните. Защо? Ах, защо?
P$
