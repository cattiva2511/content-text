P>
	Кой, Леандър? Ха!
	Бърз като бълха
		в мрака
	скача Пиеро,
	а Касандра про-
		плака;

	прави хитрини
	Арлекин и ни
		стряска
	с луд костюм, с капот,
	с блеснал поглед под
		маска;

	до, ми, сол, до, ре —
	тоя свят добре
		пее,
	танци, глъч, ама
	малката нима
		зле е,

	с поглед извратен —
	сякаш с взор зелен
		котка —
	смайва всеки чужд:
	„Лапи долу!“ — уж
		кротка,

	всички заслепи,
	следват я — тълпи
		звездни,
	тоя път къде
	ще ги изведе —
		в бездни?

	С карамфил, или
	врътнала поли
		леки
	чупи гъвкав кръст
	и върти на пръст
		всеки…
P$
