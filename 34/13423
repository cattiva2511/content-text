P>
	Редят се белите огради
	като талази; разлюлян
	безкраен дъхав океан
	с мъглица в ниските ливади.

	Дървета, мелнични криле
	потрепват в ранната омара
	там, дето в буйна надпревара
	се носи младо хергеле.

	В света на селските Недели
	сред росен злак и свобода
	белеят тучните стада
	с души като руната бели.

	С гласа на флейта прозвъни
	камбаната в селце далечно
	и дълго по небето млечно
	се гонят къдрави вълни.
P$
