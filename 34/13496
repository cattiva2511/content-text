P>
	Изведнъж почувства: „Трябва да я видя!“
	Влака взе, пътува дълго, слезе плах.
	След това по улиците обикаля.
	Да застане пред дома й бе го страх.

	Привечер събра кураж, откри адреса.
	Но видя, че горе лампа не гори.
	И зачака под прозорците й в мрака.
	А луната скоро в кметството се скри.

	Много късно спря едно такси пред входа.
	С радост си помисли: „Сигурно е тя!“
	Беше тя! Но с нея слезе мъж и бързо
	двама минаха през пътната врата.

	Той остана пак на улицата пуста.
	А пък в стаите й грейна светлина.
	По завесите се залюляха сенки.
	Кучи лай отекна в мъртва тишина.

	Часовете залетяха в надпревара.
	Пушеше на пейката с посърнал лик.
	Призори започна тихо дъжд да капе.
	Ала времето се бе стопило в миг.

	Щом разсъмна, той извади й писмата,
	писани до него с неугасващ плам.
	И зачете как безкрайно го обича…
	И глава заклати към дома й ням.

	В шест часа излезе господин Заместник,
	тръгна си, подсвиркващ песен с бодър звук.
	А мъжът на пейката смълви засрамен:
	„Само да не забележи, че съм тук!“

	Горе дамата прозорците разтвори,
	слезе на балкона, шумно се прозя.
	Той се вдигна и към гарата закрета.
	Тя се сепна, проследи го през сълза.
P$
@@	1932
