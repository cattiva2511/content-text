P>
	О, женски чар и слабост, и тия бели длани,
	които спират злото и правят добрини,
	очи, които властно възпират: „Престани!“,
	но не със зверски блясък, а кротки, замечтани.

	И — майчина милувка за стонове и рани —
	гласът, дори когато ни мами… Как звъни
	в зори… как сладко пее по здрач… И в изпитни
	как глухо глъхнат в шала устата разридани!

	Мъже, животът долу е груб и нетърпим!
	Дали далеч от ласки и схватки ще спасим
	и нещо чисто — както снега по върховете,

	невинно като детско сърце — о, доброта
	и почит! Че тъй както сме тръгнали, кажете,
	какво ли ще остане от нас — подир смъртта?
P$
