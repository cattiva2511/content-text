	[* Зелено (англ.). — Б.пр.]

P>
	Ето цветя и плодове, листа и клонки разцъфтели,
	ето и моето сърце — за тебе само то трепти.
	Но не разкъсвай като плод и него с пръстите си бели,
	ще бъде сладък този дар, щом с поглед го погълнеш ти.

	Обсипан целия с роса, аз се завръщам от простора,
	където ме пронизва хлад и челото ми посребри.
	Нека в нозете ти сега полегне моята умора,
	да чезне в унеса горещ — по-сладък и от сън дори.

	Аз ще търкулна след това глава на твойта гръд корава —
	от лудите целувки тя все още нежно ще звъни —
	след тази чудна буря там покоят да я отрезвява
	и само малко да поспя, додето си почиваш ти.
P$
