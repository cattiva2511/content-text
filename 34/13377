P>
	Вратата скръцва и прекрачвам тоя праг,
	и ето ме в света на старата градина:
	възлиза слънцето във висината синя
	и с влажни искри пак обсипва всеки злак.

	Промяна няма. Виж, тунелът тъне в мрак
	под дивата лоза… Столове от върбина.
	И трепетликата пак страда без причина,
	и сълзи сребърни фонтанът рони пак.

	Потръпват розите наоколо от хлад
	и носи се ветрец над лилиите горди,
	и чучулигите разливат пак акорди.

	А статуята на самотната Веледа
	стърчи и гипсът й се лющи като град
	в тревата — сред дъха на резедата бледа.
P$
