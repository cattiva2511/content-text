P>
D>
	На Жан Мореас
D$

	Стрехи и зид варосан, и дълъг сенчест двор
	край пътя прашен. Всеки закъсал странник чука
	на веселата кръчма с табелката „Сполука“.
	Там хляб и черно Вино ти дават без паспорт.

	Кой пие, кой — захъркал, друг смуче от чибука.
	Кръчмарят стар войник е, хлапаци без надзор
	жената мие с викот. Надейте влиза в спор,
	щом пак се заоплаква или се впусне в клюка.

	Сред щампи избелели в потаен полумрак
	са „Влъхвите“, наблизо до тях „Малек Адел“ е.
	И вкусен дъх те лъхва от сготвеното зеле.

	Чуй! Тенджери, чинии потракват, след което
	часовникът започва пак бодрото „тик-так“.
	И в ниския прозорец нахлуло е полето.
P$
