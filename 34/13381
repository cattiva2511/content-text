P>
	Нощта. Дъждът. И свод оловноблед, разкъсан
	от кули и зъбци, които в здрача късен
	виши готичен град и чезне сред мъгла.
	Поле. Бесилка. И съсухрени тела
	танцуват жига сред изцъклен мрак, дълбани
	от клюновете на рояка стръвни врани,
	додето им гризат петите вълци зли.
	А тръни щръкнали и див чимшир с бодли
	люлеят ужаса на своите голи клони
	сред хаоса саждив от мрачни небосклони.
	И трима клетници с окови — под конвой,
	безкръвни, боси сред плющящия порой,
	забучил щикове в подскачащата брана
	от саби вдигнати и святкащи в закана.
P$
