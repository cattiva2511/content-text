P>
D>
	На Леон Ваяад
D$
	Не е той вече онзи мечтател — лунатик,
	разсмивал бабите ни с песничка прекрасна;
	смехът му — със свещта и той, уви, угасна
	и призрак днес пристига и слаб, и бледолик.

	Той в светлината на светкавица ужасна
	изскача с бяла дреха и вятър с леден вик
	превръща я в саван; устата му безгласна
	тъй зее, сякаш червей гризе го в този миг.

	Крила на сова са безшумните ръкави,
	сигнали праща той в пространството — с надежда,
	но отговор не идва, ни някакъв въпрос.

	През дупките-очи жълт фосфор се процежда
	и по-кошмарно и по-зло брашното прави
	лицето му безкръвно на смъртник с остър нос.
P$
