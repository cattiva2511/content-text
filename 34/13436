P>
	Да се сбогуваме за сетен път,
	любезни господа и дивни дами.
	И тъй, достатъчно епиталами,
	пък и насладите съвсем сладнят.

	Ни вайкане, ни укори, ни жалби!
	Ужасно е човек да се сравни
	с овен, наравно с другите овни,
	тъй както стихоплетът пожелал би.

	Как смешни бяхме често в тоя свят,
	че страдахме със скръб неуморима.
	Това желаел го Амур. И има
	защо — от боговете е най-млад.

	Да се сбогуваме — ще го повторя.
	И нека нашите сърца скърбят
	и — стенейки — да ни зоват на път:
	о, пътят към Содом и към Гомора!
P$
