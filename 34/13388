P>
	Душата ти — един избран пейзаж,
	където всички в луди бергамаски*
	[* Бергамаска — танц, по името на италианския град Бергам. Б.пр.]
	летят, бушуват — маскарад блестящ,
	но тъжни са под пищните си маски.

	Възпяват с вечно модната тъга
	страстта, живота хубав и мечтите.
	Не вярват в щастието и сега —
	и песента им слива се с лъчите,

	с лъчите на печалната луна,
	тъй че замират в парка глъч и трели
	и водоскокът плаче в тишина.
	О, тъжен плач сред статуите бели.
P$
