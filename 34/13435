P>
		Мишка изскочи пак —
	черна сред здрача вечерен,
		мишка изскочи пак —
		сива сред мрака черен.

		Сънен камбанен звън:
	спете, затворници, мили!
		Сънен камбанен звън:
		трябват за утре сили.

		Сънища да валят,
	само че тъжни да няма.
		Сънища да валят:
		всеки да бъде с дама.

		Вдигна се пак луна!
	Хърка един в тъмнината,
		вдигна се пак луна —
		ето я на стената!

		Облак насам пълзи.
	Тъмно е като във фурна —
		облак насам пълзи.
		Дръж се, зора лазурна!

		Мишка изскочи пак —
	розова в утрото тя е.
		Мишка изскочи пак:
		вдигайте се, лентяи!
P$
