P>
	Пейзажът зад стъклото се сменя всеки миг.
	Прелита равнината: жълтеещ ечемик,
	лъки, стада лениви, самотна полска къща
	и сред ужасен грохот в миг нещо ги поглъща,
	и стълбовете падат, и жиците по тях
	се сплитат като подпис, поставен със замах…
	И пара, искри, мирис на въглища и чад.
	И сякаш с вой се влачат чудовища отзад,
	подгонени с камшици от жили и олово.
	И изведнъж — протяжен и жален плач на сова.
	Но все едно! Пак плава пред моите очи
	видението бяло, сърцето ми хвърчи,
	гласът й сладък само за мене чурулика
	и името й звънко, прекрасно и велико —
	о, стожер здрав на тоя въртящ се бясно свят —
	изпълва с нежни звуци пътуващия ад!
P$
