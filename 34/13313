P>
	Кипридо — ти и вие, Нереиди,
	о, нека моят брат да се завърне
	при мен жив и здрав — и нека всичко
	най-съкровено,
	което той желае — да се сбъдне.
	И всичките злини, които той
	направи някога — сега сам да поправи,
	за своите другари да е радост
	и срам за неприятелите си —
	но знае ли човек кои са те?
	О, не — не знаем ние враговете си…

	И брат ми може би да си възвърне
	отново тая чест, що ми дължи,
	и да забрави свойте черни мъки,
	които нашите души гнетяха.

	И чувайки различните сплетни,
	които моите съграждани изострят
	и ги забождат в мене, във плътта ми —
	от тях така жестоко ме боли —
	Богиньо, чуй ме, ако някога
	сърцето ти със песни съм пленила,
	то миналото скрий със черна нощ —
	от клюки и нападки ни спаси.
P$
