P>
	Не е той старият мечтател-лунатик,
	разсмивал бабите ни в шемета на бала,
	смехът му мъртъв е, свещтта му — догоряла
	и призракът му днес ни страска, бледолик.

	Една светкавица: и виждаме за миг
	как къса вятърът наметката му бяла
	като саван; уста раззинал — сякаш цяла
	гмеж червеи гризе го и надал е вик.

	С безшумните криле на нощна птица той
	разпръсва трепет бял и пляска с тях и удря,
	но никакъв ответ в дълбокия покой.

	Две дупки с фосфор в тях са кухите очи
	и на лицето му — от пластовете пудра
	безкръвно, стряскащо — мъртвешки нос стърчи!
P$
