P>
	Надеждата блести — златист осил в обора.
	Върти се някъде оса и те е страх!
	Нахълта слънцето и гледай — колко прах.
	На масата опрян, сънят те пак оборва.

	Посърнала душа, водата тук е ледна —
	от кладенец. Отпий. И спи. До теб съм аз,
	ще милвам твоя сън в следобедния час
	и ти като дете ще се усмихваш бледна.

	Звъни обяд. Той спи. Недейте му дотяга.
	Да спи! Как стъпките — заглъхващи зад прага —
	кънтят по черепа на кроткия бедняк.

	Звъни обяд. Пак дъжд ли чука по стрехите?
	Надеждата блести — мънисто в полумрак.
	О, рози есенни, кога ще разцъфтите?
P$
