P>
	През детството сънувах Кохинор,
	разкош персийски, пищни папски зали,
	Сарданапали, Хелиогабали!

	Под златен свод лежах с премрежен взор,
	с ухания и музика ленива
	харемът — рай наяве! — ме опива.

	Сърцето пак пламти, но с тиха жар:
	разбрах, в живота правила си има
	и лудостта е вече немислима…
	И все пак не успях да стана стар!

	Не търся във възвишеното чар
	и баста на преструвките и грима!
	Не мога да търпя неточна рима,
	красавица и пресметлив другар.
P$
