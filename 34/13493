P>
	След като се любеха вече осма година
	(а можем да кажем: любеха се добре),
	любовта им изчезна съвсем без причина,
	сякаш бе шапка или цигаре.

	Те бяха тъжни, но пак се желаеха,
	целувката сякаш пак същата беше,
	какво да направят и двама не знаеха.
	И тя се разплака. А той мълчеше.

	От прозореца можеха навън да погледнат.
	Той каза, че пет е часът и е рано,
	време е някъде на кафе да поседнат.
	В съседство подрънкваше някой на пиано.

	Отидоха в близкото кафене на квартала,
	внимаваха чашите си да не разлеят.
	Вечерта ги завари с уста онемяла.
	Седяха сами, а луната бе цяла,
	и просто не можеха да го проумеят.
P$
@@	1929
