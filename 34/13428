P>
D>
	На Гастон Сенешал
D$
	Подай ръка, ела да седнем, замълчи
	под старото дърво, където — спрял да скита —
	издъхва вятърът и милва до насита
	луната клоните с посърнали лъчи.

	Не мърдай… Да мълчим и да сведем очи.
	Недей мисли. Мечтай. Не страдай с гръд разбита,
	че няма щастие, че младостта отлита
	и бухалско крило в нощта над нас стърчи.

	Укрий надеждите. И нека се смирят
	душите, нека в тях се спусне с топла ласка
	сияйният покой на слънчевата смърт.

	Да помълчим така сред този мрак дълбок,
	не бива никой тук в съня й да я стряска:
	Природата — велик и зъл, безмълвен Бог.
P$
