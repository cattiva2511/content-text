P>
	Радост какво е, какво е животът без златна Киприда?
	жив да не съм, ако спрат някога да ме влекат
	нежност потайна и дарове медени в сладка постеля —
	на младините цветът толкова буди копнеж
	вред у мъже и жени! Връхлети ли ги мъчната старост,
	прави тя всеки човек грозен, и жалък, и слаб.
	Вечно човъркат ума му безкрайни човешки тревоги,
	слънцето види ли той, радост не сгрява го пак.
	Той е немил за момчетата и е презрян от жените —
	толкова тежка за нас бог старостта е създал.
P$
