P>
	И Споменът със Здрача всекидневен
	трепти на пламналия кръгозор
	на Вечната Надежда, който гневен
	расте — ограда на потаен двор,
	където зажаднели за простор
	лалета, крин, лютичета и невен
	решетките обвиват с вид плачевен
	сред парите на мрачния затвор
	и с дъх тлетворен В своя чер позор —
	лалета, крин, лютичета и невен —
	размътват моя разум, чувства, взор,
	че слива се — безсилен за отпор —
	и Споменът със Здрача всекидневен.
P$
