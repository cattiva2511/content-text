P>
	Очите на безкрая синееха в нощта,
	притворени, и в мрака на хладните листа
	сънят, цвъртящ в безброй гнезда все още топли,
	и летният ветрец, въззел се с леки вопли,
	придаваха в зорите на сънищата чар.

	Но изведнъж избухна небесният пожар —
	поле, след люта сеч, осяно със стотици
	издъхващи; сълзи по хиляди ресници
	напомняше росата наоколо, преди
	мъглица да бинтова безкръвните звезди,
	поличба някаква — ако е всичко верно! —
	на хоризонта гол от моаре ту черно,
	ту бяло, по което пламти в зори гневът…
P$
