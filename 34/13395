P>
	Сред стар вековен парк — и гол, и заледен —
	два призрака в нощта изникнаха пред мен.

	Очите — мъртви, устните им — сухи,
	и с мъка се долавят думи глухи.

	Сред стар вековен парк — и гол, и заледен —
	зовяха миналото сенките пред мен.

	— Не си ли спомняш нашта страст тогава?
	— Защо, нима това си заслужава?

	— Не виждаш ли душата ми насън поне,
	сърцето тръпне ли от мойто име? — Не.

	— Ах! Тия дни на щастие безмерно,
	до кръв притискахме уста! — Наверно.

	— Как чист бе сводът син. Надеждата — и тя.
	— Но тя към черен свод, ранена, полетя.

	Тъй те потънаха в тревата суха
	и само мракът чу речта им глуха.
P$
