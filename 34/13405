P>
	Сред безкрайната скука
	на равнината
	снегът в мрачината
	като пясък блещука.

	От бакър небесата,
	мрак като в бездна.
	Погледна луната,
	и умря, и изчезна.

	Сякаш облаци черни —
	дъбове стари
	се носят сред пари
	в мрачините вечерни.

	От бакър небесата,
	мрак като в бездна.
	Погледна луната,
	и умря, и изчезна.

	Вълци, жално завили,
	грачещи врани,
	кой днес ще ви брани,
	щом смъртта се захили?

	Сред безкрайната скука
	на равнината
	снегът в мрачината
	като пясък блещука.
P$
