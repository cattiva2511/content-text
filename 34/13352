P>
	Великият Мир
	подарява на хората разни неща:
	богатство и цветове
	на медогласните песни.
	Той поставя в олтарите
	да горят върху жълтите пламъци
	бутове на волове и овце дългорунни
	в чест на всевишните
	богове.
	И той обучава младежите
	да свирят на флейта,
	да танцуват…
	В железните щитове паякът черен
	тънка мрежа плете.
	Ръждата гризе острото копие
	и двуострия меч…
	Потъмнява медта на всяка бойна тръба.
	Никой вече не граби
	сладкия сън от мойте клепачи —
	балсам за сърцето.
	И сред ликуващото множество навън
	пламти песента на младежите.
P$
