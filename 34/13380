P>
	Природо, Всичко в тебе гнети: и тая зряла
	златиста шир, и здрачът, започнал да звъни
	от хлопки, и зората на хубавите дни,
	и слънчевата слава, тържествено умряла.

	Да не цениш изкуство — о, смях! — ни мисли, ни
	Човек, ни храм античен, ни свята катедрала,
	високо — в свода празен — духа си завъртяла;
	с едно око да гледаш и радост, и злини…

	Не вярвам вече в Бога, ни в мъдростта човешка —
	отрекох ги, забравих; а леката насмешка
	и Любовта — не ми се и мисли днес за тях.

	Люлян от всеки прилив и отлив — както брига,
	безсилен да живее, смъртта презрял от страх,
	за гибелната драма платна духът ми вдига…
P$
