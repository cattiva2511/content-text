P>
	На тези, които умряха при Термопилите*,
	[* _Термопили_ — известен в историята проход в Средна Гърция, наречен така („Горещи врата“) поради горещите извори, където в 480 г.пр.Хр. става прочутото сражение между спартанския отряд и персите.]
	съдбата е славна — и сладка смъртта.
	И гробът им — жертвеник… Вместо ридания —
	най-скъпият спомен. Скръбта е похвала.
	Савана на тия храбри мъже
	не ще го докосне ни плесен, ни времето.
	И техния гроб избра за ложе
	славата елинска. Ето и свидетелят:
	Леонид* — царят спартански,
	[* _Леонид_ — син на Анаксандрид, цар на Спарта. Паднал при отбраната на Термопилите в 480 г.пр.Хр.]
	който остави име велико,
	украса на храброст и слава безкрайна.
P$
