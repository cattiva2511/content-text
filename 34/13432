P>
D>
	На Ж. К. Юисманс
D$

	В студена ниска стая мъжът със здрача близа,
	измръзнал — само с блуза над скъсаната риза,
	и тъй като от Вчера пак мисли го гнетят,
	жената с пръст на устни децата стрелба — шшът!

	Един креват продънен, сандък и два-три стола,
	и маса разкривена и безнадеждно гола,
	перденце от молците превърнато в парцал,
	ужасна мръсотия сред въздух застоял.

	Мъжът с голямо чело, в очите с пламък мрачен
	Все пак с добра душа е и с ум като бръснач е —
	момче и половина, макар и Все сърдит.
	Жената — още млада — е хубава на вид.

	Но Нищетата спуска ръката си зловещо
	и Всеки ден души ги, отнема им по нещо,
	додето своя облик изгубят те съвсем
	и станат две животни във вечния ярем.

	Край масата се струпват и сърбат свойта супа
	с говеждо. Страшни сенки — като пияна група —
	се качват по тавана и мърдат — нали пак
	семейството вечеря на лампа без калпак.

	Децата им са бледи, но жилави са всички —
	макар измършавели и с хлътнали гърдички
	да зъзнат всяка зима с парцалите по тях,
	а лете пък да гълтат из улиците прах.

	Ръждясва стара пушка на гвоздея отсреща
	и мигащата лампа я прави по-зловеща,
	а който се наеме из стаята без срам
	като ченге да пъха носа си тук и там,

	открил би в шкафа книги сред прашните предмети —
	това са „Авантюри…“ и „Всякакви съвети“,
	а под дюшека мръсен — къде са чак били! —
	романчета сълзливи с оръфани ъгли…

	Ядат те упорито. Мъжът така свиреп е,
	лъжицата размахал, над супата се трепе
	и се раздават звуци като при вълчи глад.
	И реже с ножа, който той носи все отзад.

	Жената пак въздиша — подмина я късмета,
	приятелката има и къща, и карета;
	децата вече търкат с юмручета очи
	и хъркат върху стола, и сякаш плач звучи!
P$
