P>
	О, тъжен, тъжен съм зарад една,
	зарад една обичана жена.

	Утеха не намерих и веднага
	сърцето ми отчаяно избяга.

	Сърцето ми… душата ми — и тя,
	побягнала от нея, отлетя.

	Утеха не намерих и веднага
	сърцето ми отчаяно избяга.

	* * *

	Сърцето ми, сърцето ми тревожно
	душата питаше: Нима възможно,

	нима възможно е, нима съдба ни е
	това надменно горестно изгнание?

	И аз не знам — отвърна тя — как стана,
	та двамата попаднахме в капана:

	веднъж изгнан, до нея да си вече
	и пак, и пак безкрайно надалече.
P$
