P>
	Ридае рог в дъбравата пред нас,
	сирашката печал — би казал — страда,
	залутана в дола, и без пощада
	я къса Вятърът, залаял с бяс.

	Душа на вълк се вдига с тоя глас
	към слънцето, което вече пада,
	и немощта — би казал — и наслада,
	и болка е в догарящия час.

	Снегът развива бинтове съдрани —
	да спре кръвта на залезните рани,
	но болката ще заглуши ли той?

	Въздъхва пак угасващата есен
	и целият простор в скръбта унесен
	замира бавно в сладостен покой.
P$
