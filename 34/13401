P>
	Вървях по пътища коварни, странни
	и изтощен, и заблуден.
	Посочиха ми пътя твоите длани.

	Аз виждах плаха светлинка пред мен —
	безсилната надежда на зората; в мрака
	от твоя взор просветна като ден.

	Ни шум, ни стъпките в нощта на някой
	ме спираха по пътя към целта,
	че ти ми казваше: „Върви, не чакай!“

	Сърцето мрачно, блъскащо в гръдта,
	ридаеше по скръбните пътеки
	и — дивен победител — любовта

	ни свърза в радостта навеки.
P$
