>	* * *
P>
	Нека запеем за радост на всички
	песен във чест на
	къдрокосите грации,
	нека запеем във гама фригийска* —
	[* _Фригийска гама_ — по фригийски, от Фригия, област в Мала Азия.]
	иде пищната пролет.
P$

>	* * *
P>
	Обича Аполон
	и танците,
	и шеговитите
	мелодии.
	Страданията, стоновете тъжни
	са дял на Ада…
	За мъртвия човек
	увяхват бързо
	спомен и
	признателност.
P$

>	* * *
P>
	С лира чаровна
	започни песен
	за децата любими
	на Самос
	ти, ясногласна
	музо.
P$

>	* * *
P>
	Безброй кидонски ябълки*
	[* _Кидонска ябълка_ — дюля; Кидония е град на северозападното крайбрежие на Крит.]
	те хвърляха към колесницата
	на техния владетел.
	Безбройни миртови листа,
	оплетени венци от рози
	и от градински теменуги.
P$
