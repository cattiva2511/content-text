P>
	Как важен е: баща на толкава фамилия!
	В яката до уши затънал е почти,
	унесен, вижда той как чехълът цъфти
	с помпон — разкошен цвят — и тъй се радва, милия!

	Защо са му звезди и цялата идилия
	с полянки сенчести и горски самоти,
	със славей в клоните, с надежди и мечти?
	Той вижда щерка си как най-добре сгодили я:

	за господин Машен, красавец кръглолик,
	с коремче вече, мъж на място, ботаник,
	не чорлав стихоплет от гладната бохема —

	ленивци, скитници, които в тоя свят
	го плашат повече от вечната му хрема…
	И чехълът цъфти с помпон — разкошен цвят!
P$
