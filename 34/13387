P>
	Студено слънце грее в небето разводнено.
	От вятъра обвяни, пламтят като зора
	обречените рози и гаснат постепенно.
	И въздухът е хладен — целувка на сестра.

	Природата за дълго ще слезе днес от трона.
	На устните й тъжни усмивка затрептя:
	през жълтите простори — към всичко благосклонна —
	при хората метежни и грешни иде тя.

	И с плаща си, извезан със синя звездна свила,
	челата ни избърсва от стинещата пот.
	Душата й безсмъртна и вечната й сила
	в сърцата беззащитни ще влеят пак живот.

	Прохладата, успяла листата да разклати,
	просторът, в който гаснат и песни, и лъчи,
	и всичко — волни птици и облаци крилати, —
	и всичко ти нашепва: — Вглъби се. Замълчи!
P$
