P>
	Няма живот и наслада далеч от Китерия златна!
	Жив да не съм нито миг, нямам ли всичко това:
	трепети скрити и медени ласки на мека постеля.
	С този копнеж заплени младост цъфтяща навред
	всички мъже и жени. Но приижда след туй нежелана
	старост, която грози всекиго, прави го слаб.
	Тежки тревоги оплитат душата със мисли неради,
	слънце в очи не блести — няма ни лъч светлина.
	Него младежи отбягват, жените за него нехаят —
	толкова пълна с печал бог сътвори старостта.
P$
