P>
	Разцъфват напролет
	дюлите,
	напоявани от потоците бистри
	във градините чисти
	на девойките,
	и се разтварят
	пъпките на лозниците
	под листата на асми
	гъстосенчести.
	А на мене — никога любовта не ми позволява
	да отдъхна… Ерос лети
	подобно на буреносен вятър тракийски,
	пламтящ от светкавици;
	с дива лудост, напуснал
	Афродита и безстрашен,
	и страшен държи здраво
	сърцето ми в робство
	още от младежките дни.
P$
