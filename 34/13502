P>
	Красива съм. Като красива съм известна.
	У мене почти всеки вижда Ботичели.
	Не съм приятна дама. Нито интересна.
	Аз съм красива! При това се казвам Ели.

	Щом срещна някого и само промълвя,
	набожен става той, поглежда ме с тревога
	и сякаш моли се да го благословя…
	Мъжете вярват, че да благославям мога.

	Да си красива като мен не е забавно.
	Да си красива като мен е просто мъка!
	За идеал мъжете са ме взели явно.
	А щом избрана си, не можеш се измъкна.

	За тях светица съм, икона претворена.
	Не пита никой искам ли да съм светица!
	Аз съм момиче здраво, не и мъченица.
	Защо да бъда, ах, божествено смирена?

	Да, вижте ме! Аз съм красива поначало!
	Не ми приказвайте изискано-несмело…
	Че най-божественото в мен е мойто тяло,
	и да ме любите не е престъпно дело.

	Извайте ме в портрет! В поема вдъхновена!
	Съгласна съм, но тези песни са преструвка.
	Не зяпайте, като че съм ви забранена!
	Красива съм, но заслужавам и целувка.

	Позирам в профил, сгушена сама на стола.
	Усещам се покрита от църковен прах.
	Красива! А не ме е виждал никой гола.
	Кой мъж ще връхлети, без страх от ореола!
	Това, че сте така набожни с мен, е грях.
P$
@@	1929
