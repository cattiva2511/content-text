P>
D>
	На Жорж Рал
D$

	Когато песен зашуми в главата
	и вече сред мъгла е паметта,
	послушайте — не пее ли кръвта?
	О, музика далечна, непозната!

	Послушайте! Кръвта се пак разплака —
	душата е побягнала от нас,
	кръвта с един нечуван още глас —
	макар напразно — напоява мрака.

	Ти, брат по кръв на аления грозд,
	ти, брат на вените по черно вино —
	о, вино, кръв, какъв апотеоз!

	Плачете, пейте! Докато е мрак —
	вън памет, вън душа! Дори невинно,
	да тръпне в огън бедният гръбнак.
P$
