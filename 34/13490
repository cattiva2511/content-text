P>
	Симфония Девета си за мене ти!
	Застанеш ли в нощта, облечена небрежно,
	подобно чело между коленете ми,
	желая нотите ти да разгърна нежно!

	Ах, дай ми да прелистя твойте партитури!
	(В тях има Хендел, Граун и много тремоло.)
	Жадувам да раздухам в тебе всички бури,
	ти, мой копнеж, трикратно подчертано „О“!

	Ела, с див устрем да напредваме в октави!
	(А фуриозото ще го повторим и с вокал!)
	Дали ръката ми глисандо да направи?
	Но при кресчендо трябва повече педал!

	О, звънкото ти тяло! Мощните акорди!
	И на синкопите ритмичният контраст!
	Сега очите ти блестят като фиорди…
	Продумай с глас, макар задавена от страст!
P$
@@	1927
