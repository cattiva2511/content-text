P>
	Горестта, немощта на човешкото тяло
	ме разнежват, изпълват ме с жал и гнетят.
	И чаршафите него дори го браздят
	и сънят — черна мълния — сгърчва изцяло.

	Оросено от пот, с разтреперана плът
	преди треската да го свали — отмаляло
	като птица, под стряхата цвъркаща вяло!
	И краката, разбити от дългия път!

	И гръдта — с два юмрука навътре прибрана!
	И устата — една незавяхнала рана,
	и плътта му напукана — крехък съсъд!

	И очите, нещастни след всичко видяно,
	и принудени страшния край да съзрат!
	Бедно тяло! Тъй слабо и тъй изтерзано!
P$
