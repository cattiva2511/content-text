P>
	Безсмъртна, златотронна Афродита,
	Зесова дъще, хитрице,
	о, моля те — с терзания и мъки
	недей разкъсва моето сърце.

	Ела и както някога, Богиньо,
	подаваше ухо на моя глас
	и щом ме чуваше — напускаше веднага
	чертога златен на баща си

	и се понасяше към мене мигновено
	на свойта колесница, впрегната
	с рой малки, пърхащи врабчета,
	и литваше към черната земя,

	те бързо те довеждаха при мене —
	и ти с усмивка на безсмъртното лице
	ме питаше какво ми е станало,
	защо те викам пак, защо те моля

	и лудото сърце какво желае
	да ми се случи… „Я кажи, Сафо,
	в коя си влюбена, да ти я доведа.
	Кажи, Сафо, кажи…

	Дори от теб да бяга — ще те гони
	и ако дарове не приема — скоро сам
	ще ти донася дарове. Ако не те обича
	ще те обикне — и да не жалееш вече.“

	Ела ми и сега и ме спаси, Богиньо,
	от тежки мъки. Направи така —
	душата що желае да се случи,
	бъди ми ти съюзник, о безсмъртна!
P$
