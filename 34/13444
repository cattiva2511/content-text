P>
	Заточеник в Париж с най-тежката присъда,
	през тия жарки дни принуден сам да бъда,
	В най-простите неща утеха търся днес.
	Ей тая уличка… От моя стар кафез
	аз виждам всеки ден една и съща гледка
	с човешка нищета — бъбривата съседка
	едва ли би могла да смае някой друг,
	че всички близки са и няма тайни тук.
	Градинки се редят отляво и отдясно
	и вятърът свисти, разрошва ги ужасно
	и хвръкват листите — подплашени ята,
	зелено-алени сред здрача и прахта,
	извили над дима и яростната врява,
	където виното мъжете настървява,
	без мирни да стоят дори минута-две.
	А аз димя с лула и пиша стихове,
	доволен от света с кипежа всекидневен,
	и падне ли нощта, заспивам като древен Бог
	и нови стихове валят в съня дълбок —
	безброй, по-хубави от тия през деня,
	с кристалночист възторг, като потоци звънки,
	без кухия кънтеж и неизбежни спънки;
	с които някой ден ще съм прочут поет —
	и от които аз не помня сутрин ред…
P$
