P>
E>
	Щастлив, досаден звук от звънък кшвесин.
@	Петрюс Борел
E$

	Целуват крехки пръсти клавесина,
	а той светлее в розовия здрач
	и музика изящна и старинна,
	по-лека от крила и от коприна,
	се лута тихо, като сдържан плач,
	из стаята, където Тя премина.
	Каква е тая люлка, в чийто плен
	забравя своите горести душата?
	Какво ли искаш в тоя час от мен,
	къде политна, плах игрив рефрен,
	за да умреш веднага до стъклата,
	открехнати към парка свечерен?
P$
