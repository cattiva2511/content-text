P>
	Не знам по-живо нещо от този ритуал!
	Гробарят пее весел, със святкаща лопата,
	камбаната звъна си разнася в небесата,
	свещеникът се моли — блажен в стихара* бял,
	[* Стихар — църковна одежда. — Б.пр.]

	с момичешки гласчета запяват в хор децата
	и в рова мек и топъл, покойника прибрал,
	върху ковчега тежък се сипят буци кал —
	най-меката завивка за хората в земята:

	това, да си призная, прекрасно е за мен!
	И другите — под фрака коремче се подава,
	гробарите — доволни и вече с нос червен,

	и тия речи — кратки, но трогващи до стон,
	сърца за жал разкрити, чела обвити в слава,
	наследници с блестящ фасон.
P$
