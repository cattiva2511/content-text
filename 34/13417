N	Гаспар Хаузер пее:
P>
	Аз — кроткият сирак, — богат
	с очи по-сини от простора,
	дойдох в града при всички хора —
	видяха в мен наивник млад.

	На двадесет, все още плах,
	В гърдите с трепети неясни,
	разбрах — жените са прекрасни,
	но аз не съм красив за тях.

	Не съм храбрец и в младостта —
	макар без цар и без родина —
	поисках В битка да загина,
	но ме отблъсна и смъртта.

	Аз нямам близък, ни другар,
	защо съм се родил тогава…
	О, моите мъки кой познава?
	Молете се за бедния Гаспар.
P$
