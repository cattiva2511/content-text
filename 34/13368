P>
	Бог блажен е оня, който
	редом с теб седи и говори с тебе,
	твоя сладък глас и смеха ти кръшен
	слуша отблизо.

	Ах, сега дъхът ми в гърдите спира…
	Щом те взорът мой закопнял съгледа,
	секва в миг гласът ми, сподавен в немощ,
	звук да пророни.

	И езикът вече скован засъхва,
	знойни струйки в жилите буйно бият,
	мрак дълбок очите забулва. Чувам
	тътен в ушите.

	Ледна пот избива по всички пори,
	тръпки остри цялото тяло кършат.
	Аз посървам, както трева, бледнея
	и отмалявам.
P$
