P>
	Денят е чуден, слънце свети.
	Камбаните сънуват Бог.
	Градът мирише на котлети
	и мъничко на зелев сок.

	В неделя всичко е сънливо.
	Почти не виждаш жив човек.
	Две лелки хулят заядливо
	транспорта в този смахнат век.

	Душата си докрай изливат,
	тешат се с клюки и сплетни.
	Прозорците с перденца скриват
	прозевките си отстрани.

	Виж, аптекарят как си чака
	колосаната риза пак.
	Сумти, че дълго се протака.
	Личи си — още е новак.

	На църква иска да отиде
	като изискан господин.
	Защо така сумти обиден?
	Ей носи ризата Полин…

	Пристъпят бавно часовете,
	едва повдигат крак след крак.
	Гостува скука в домовете.
	Одумват лелките мъжете.
	А сред пазара при конете
	похърква кестенът преблаг.
P$
@@	1936
