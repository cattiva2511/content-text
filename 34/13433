P>
D>
	На Жорж, Куртелин
D$

	Аз съм Империя в края на своя упадък.
	Бели и снажни — рой варвари идат към мен,
	но със стила си от залез и скръб позлатен
	в унес извайвам до край акростиха си гладък.

	Скука душата гризе, самота до припадък.
	Някъде — казват — светът тънел в кръв потопен.
	О, да не можеш — безволен и все угнетен!
	О, да не искаш животът все тъй да е сладък!

	О, да не идещ, да не можеш дори да умреш!
	Всичко изпито е. Смей се, Батил, но това е!
	Всичко изпито, изядено! Вече се знае!

	Само стиха глуповат над пламтящата свещ,
	само слуга непохватен, престанал да слуша,
	само тъга безпричинна — дошла ти до гуша!
P$
