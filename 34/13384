P>
	Лъчите си Запад изстреля в прослава
	и лилии вятърът тих полюлява,
	и те сред тръстиките бледи от скръб
	изтляват над гладката езерна глъб.
	Сам с мойта печал аз вървях край водата,
	вървях под върбите и в миг от мъглата
	видение бяло изплува пред мен,
	дочух го да стене с гласа примирен
	на дивите патици — с колко уплаха
	в мъглата студена за път се зовяха
	сред тия Върби, дето с мойта печал
	вървях край водата; а мракът воал
	простря и лъчите умряха сред слава;
	ветрецът пак водната шир полюлява
	и бледите лилии, в своята скръб
	изтлели над гладката езерна глъб.
P$
