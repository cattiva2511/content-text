P>
E>
	Аз съм Вратата…
@	Исус
E$

	Открехвам вратата и излизам плахо навън;
	хорски думи ми хвърлят пясък в очите;
	в уж приятелски поздрав — крие се трън;
	с остри думи ме ръфат шегите им.
	Очаквам разбиране — а срещам досада;
	търся опора — но падам във нищото;
	радост споделям — а жъна омраза;
	и злоба ме лъха в букетче от присмехи.

	Тогава… отварям Вратата —
	и влизам, Исусе, при Теб!
	Сам ми избърсваш нежно сълзите;
	тихо разказваш за светлия Ден
	в Твоето Царство — там, над звездите…
	Даваш ми Хляб, пия Жива вода,
	смях и слънце изливаш в душата ми
	и ме изпращаш отново навън —
	но този път със крила:
	Защитен и завинаги скрит в любовта Ти.
@@	18.11.1996
P$
