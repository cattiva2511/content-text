P>
E>
	„Той се отказа от всичко,
	като взе на Себе Си образа на слуга
	и стана подобен на човеците;
	и като се намери в човешки образ,
	смири Себе Си и стана послушен до смърт,
	даже смърт на кръст“
@	Фил. 2:7,8
E$

	Благодаря, че ме чакаше толкова дълго,
	търпеливо и тихо.
	Благодаря, че ме водеше през годините —
	от утробата, чак до тука.
	Ти си ме знаел още тогава, от нищото;
	още преди първия изгрев над бездната.
	Видял си ме как ще се раждам,
	знаел си как и кога ще умра.
	Пожелал си да живея във Тебе —
	но си чакал моето „Да“!

	Благодаря, че не ме принуждаваш
	да падна пред Теб на коле`не,
	въпреки че го заслужаваш,
	Ти, Повелителю на вселената!

	Ти слезе от горе, Господи, но аз
	нямам и бегла представа какво си оставил!
	Роди се в обор, беше уязвим като нас;
	избра скръб и презрение вместо славата!…
	Благодаря, че се отказа _от всичко_,
	че заради мен стана човек, на човеци слуга;
	и че смирено — пак на моето място —
	там на кръста във мъки умря!

	След толкова години, Исусе, със Теб,
	не мога да кажа, че съвсем Те познавам.
	Но доброволно, от цяло сърце,
	коленича, и пред Теб се прекланям!
@@	8.10.97
P$
