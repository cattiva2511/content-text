P>
E>
	„А Исус не им се доверяваше, защото познаваше всичките човеци и знаеше какво има в човека.“
@	Йн. 2:24,25
E$

	Сбогом илюзии — мъниста нанизвани
	от люлката още — че има в човека добро.
	Сбогом доверие в човешката обич,
	във вярност и честност — къде са, в кого?
	Сбогом илюзии! С мъка катеря нагоре —
	главня обгоряла, с душа без крила.
	Задъхана изкачвам към друго стъпало:
	със жива надежда към ДРУГ се стремя!
	Сбогом илюзии — цветни листенца
	в повяхнал венец на детинска мечта —
	и макар че сърцето е тъй отмаляло
	с болка ви късам — една по една!
@@	Ал. б-ца, 10.07.04
P$
	{img:ilustr8.jpg}
