P>
E>
	„Мъже, любете жените си, както и Христос възлюби църквата.“
@	Еф. 5:25
E$
D>
	(Посветено на онези братя — семейни християни, които са готови да следват този път, въпреки отчаяното Римл. 7:23, 24)
D$

	__Реших се за тебе, любима.__
	_(Както и моят Спасител за мене.)_
	Единствена моя,
		скъпа и несравнима с никоя друга.
	Нежна, чуплива, ранима
		от погледи, жестове, думи.
	__Реших се за тебе — да те обичам,__
	_(Както и Христос ме възлюби.)_
	каквато и страница за мен да разлистиш
	от твойта богата душевност и същност.
	__Реших се за тебе — да те приемам,__
	_(Както и Той ме приема.)_
	дори и облечена сутрин в онази пижама,
	угрижена и забравила, че съм до тебе застанал.
	__Реших се да те следя с моя поглед,__
	_(Както и моят Приятел ме гледа.)_
	да търся и със възторг да откривам
	онази прекрасна жена, в която съм влюбен.
	__Реших се да слушам гласа ти,__
	_(И Исус също ме слуша.)_
	дори и когато случка банална разказваш.
	И да се мъча _да те топля и радвам_,
	с най-умни съвети, с неразделено внимание.
	__Реших се да мисля за тебе, любима,__
	_(Както и Господ постоянно мисли за мене.)_
	отхвърляйки всякаква чужда натрапчива хубост,
	с която светът ме облива — и нощем, и денем.
	__Реших се да ти прощавам, и да забравям.__
	_(Както и Той всеки ден ми прощава.)_
	защото грешиме, защото сгрешавам,
	и защото тъй често обичаме себе си само.

	__Решил се бях вече за тебе, любима,__
	__и пак, и пак, и пак се решавам.__
@@	6.03.1996
P$
