P>
E>
	„Каза и тази притча: Някой си имаше в лозето си посадена смокиня; и дойде да търси плод на нея, но не намери…“
@	Лука 13:6–9
E$

	Посадихме фиданка в градината:
	окопахме грижливо наоколо,
	завързахме здраво към колеца,
	та да издържа на вятъра.
	Поливахме, плевихме, кастрихме —
	направихме всичко по книга;
	и така — за ябълки чакаме
	вече от пет-шест години.
	Тази пролет покри се със цвят —
	розово облаче, уханна премяна.
	Десетки цветчета завързаха плод,
	после окапаха и покриха поляната…
	Останаха горе само листа —
	дребни отпърво, след туй по-големи.
	Но от многото „ябълки“ — остана една —
	първа отплата за мойто търпение…

	Колко дълго ме чакаш, Исусе, и Ти? —
	чакаш ме вече десетки години.
	Дали ще намериш в мен плодовете добри,
	или само джунгла от листи зелени?
@@	15.01.1995
P$
