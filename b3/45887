P>
	Брезата
	е пламъкът изтънчен
	на спокойна свещ, е.
	На кестена листата —
	ветрила са.
	Дохождат гостите
	и лампите запалват —
	сто жълти полилея.
	Дохождат гостите —
	по-мънички от кестен,
	но достолепни.
	Гноми с шапки от роса.
	Русалки с паяжинна дреха.
	Отпиват бавно светлината
	във жълъдови чашки.
	Но вятър щом полъхне —
	отлита достолепието им.
	Русалка синя, гном зелен
	възсядат жълтите листа —
	с кристален смях
	по въздуха се спущат.
	Ушите ми дочуват само
	шумоленето.
P$
