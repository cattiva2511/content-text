P>
D>
	На Патриция,
	в оня дъждовен ден
D$

	Какво като вали? —
	Нали небето също може
	да плаче с радостни сълзи? —
	Патриция е вече горе, при Спасителя;
	далеч оттук, в сияйни висини!
	Какво като вали? —
	Нали земята, поела семето,
	ще го запази, чак до онзи час,
	когато то напълно променено
	ще чуе арахангелския глас?
	Какво като вали? —
	Нали сълзите ни
	отново ще се слеят с радостния дъжд,
	когато — не след дълго — ще се видим
	с любимите, отишли преди нас?
	Какво като вали? —
	Нали отново ще блесне слънцето
	след облаците в земните ни дни?
	Не „сбогом“, а „довиждане“, сестрице!
	… и плачеме … със радостни сълзи…
@@	01.10.1997
P$
