P>
D>
	На моя съпруг, приятел и брат в Господа Здравко
D$

	1. Не чуваш ли времето как отминава?
	Как утре превръща се в днес!
	А днешният ден веч залязва и става
	отново на вчера, а утрето — днес!

		Препускат годините, нищо не може
		ни изгрев, ни залез да спре.
		На времето сърпът стеблото ни реже —
		заран цъфтиме, а вечер се мре.
		На времето сърпът стеблото ни реже —
		цъфтиме, а вечер се мре.

	2. На дните пустинният вятър ни блъска,
	гърба ни превива, лицето бразди.
	Мечтите една подир друга се пръскат —
	оставаме празни, разбити, сами.

		И колко е чудно, че Някой ни търси.
		Гласът Му отеква в пустинния свод.
		Намира ни, леко ни вдига и носи,
		превързва ни раните и ни дава живот.
		Намира ни, леко ни вдига и носи,
		превързва и дава живот.

	3. Живот, който не е подвластен на време,
	комуто не трябват помади, бои.
	Бог в него положил е вечното семе,
	що вечер се сее, но вечно цъфти.

		Небето изглежда ни толкова близко —
		духът ни в простора лети!
		И нека годините бързо се нижат —
		Исусе, Животът ни вечен си ти!
		И нека годините бързо се нижат —
		Исусе, Животът си ти!
@@	8.10.1995
P$
