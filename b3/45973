	1905 — Роден в Смоленска губерния, в семейството на военен лекар — известен любител музикант. Детството си прекарва в Петроград, където учи в гимназия.
	1919 — Остава без баща, като ученик започва да дава частни уроци.
	1922 — Работи като куриер в учреждение и в същото време следва в икономическия факултет на Кубанския политехнически институт. Пише стихове.
	1925 — Работи като фейлетонист в краснодарския вестник „Красное знамя“ и започва да се подписва с „Ленч“.
	1929 — Извикват го на работа в Ташкент като фейлетонист на „Правда Востока“. Среща се с писателя Евгений Петров, който го подтиква да пише хумористични разкази — първият бива отпечатан същата година в „Гудок“.
	1934 — Михаил Колцов го извиква на постоянна работа в „Крокодил“.
	1936 — Излиза първата му книга с разкази „Сеансът на хипнотизатора“.
	1939 — Приемат го за член на ССП. Излезли са пиесите му „Големите грижи“, „Изгонване от рая“, оперетата „Веселото петле“, кинокомедиите „Момиче без адрес“ и др., повестта „Черните пагони“.
	1941 — Във войната участва като редактор във военния вестник на Брянския фронт, за което същата година получава от ръцете на Михаил Калинин ордена „Красная звезда“.
	1965 — Издава осем сборника с хумористични разкази, между които „Сол на маслената киселина“, „Единственият свидетел“ и др.
	1965–1979 — Пътува много, включително няколко пъти и до България, за която пише с любов, издава няколко нови книги, между които „Оказва се, че съществува“, „От — до“, „Душеспасителна беседа“. През 1975 г. получава наградата „Златен еж“ в международния конкурс „Алеко“ на в. „Народна младеж“.
