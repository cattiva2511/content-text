P>
D>
	На скъпата ми майка Лилия
D$

	Залез.
	Една жена върви сама край морето,
	забрадена, навела глава.
	Над нея — огромният купол — небето.
	В пищни багри угасва денят.

	Зная,
	това е нейният час за молитва
	в „храма пясъчен“, окичен с морска трева,
	а забързани чайки прелитат —
	като свещи просветват с крила.

	Ето, там!
	Тя е винаги там в тази минута —
	често гледам как бавно по плажа върви …
	Понякога в облак е „храмът молитвен“ закътан,
	понякога бял в разпенени вълни.

	Чуй!
	Не, ти нищо не можеш да чуеш,
	та тя говори със своя небесен Баща!
	И гласът й — мелодия в химна хвалебствен.
	на морето, на вятъра, на онази скала…

	Чудна гледка!
	Имам чувство, че жената там ще остане,
	като превито от вятър дръвче.
	Не, Бог я вижда по-скоро като колона от злато
	в неръкотворния храм под открито небе.
@@	15.01.1996
P$
	{img:ilustr5.jpg}
