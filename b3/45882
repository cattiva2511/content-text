P>
E>
	„Аз съм добрият пастир; добрият пастир дава живота Си за овцете.“
@	Йн. 10:11
E$

	1. Колко е чудно, Пастирю мой,
	Теб от любов да последвам.
	Пълниш сърцето ми с радост, покой;
	Грижи безследно изчезват.

		Щом уморя се, поставям глава
		в Твойта прегръдка любима.
		Няма по-приказен миг от това,
		Свойта овца да помилваш.

	2. Вее понякога вятър свиреп
	в полето на Смъртната сянка.
	Виждам се тръпнещ, но воден от Теб
	към хълма славен и бляскав.

		Щом изостана, извиквам тоз час —
		чуваш ме и ме намираш.
		Ако ранен съм, ме вдигаш тогаз
		на Своето рамо, Пастирю.

	3. Колко е нежен Твоят мил глас
	вечер, кога ни събираш.
	Гледаш внимателно всеки от нас;
	радост и болка разбираш.

		После затваряш врата и резе —
		никой не ще да отпадне.
		Най си могъщ на земя и небе —
		никой не ще да ни грабне.

	4. На кръста платил Си със Своя живот
	цената за всяка овчица.
	Как да обхвана аз тази любов,
	що с трънен венец съм окичил?

		Не ще изгубиш Ти Свойте деца —
		волята туй на Отца е.
		Сигурно водиш ги във вечността,
		завинаги с Тебе, Овчарю!
@@	14.02.1996
P$
	{img:dobriat_pastir.jpg}
