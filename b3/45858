P>
E>
	„Елате при Мене всички, които сте отрудени и обременени, и Аз ще ви дам почивка.
	Вземете Моето иго върху себе си…“
@	Исус Христос (Мат. 11:28,29)
E$

	Ето, идвам! С товар от копнеж за спокойствие.
	С мечтата с предишната радост да дишам;
	с надежда за отдих във Твойто присъствие.
	Скована от злото човешко се питам:
	„Ще мога ли пак да се смея, да тичам?“

	Ето идвам. Потапям се в Твойто Писание.
	Лъжите остават далече погребани.
	Горчилката руква в поток от ридания.
	Протягам ръце към Теб за спасение —
	от тях…, и от себе си.

	Ето, идвам. Предавам се, вече не мога.
	Не искам да питам „защо“, „докога“.
	Не се блъскам в стените на болка и гняв;
	стоя и очаквам да стигна до смисъла,
	който Ти, Боже, си вложил във случая.

	Стоя и очаквам почивка…
	Исусе, нали Ти ме викна?
@@	24.12.2003
P$
