P>
D>
	На моите приятели
D$

	Пак есен. Станаха късички дните.
	Рядко е синьо небето отгоре.
	Слънчице грейне, прокапят стрехите,
	жълти листа се завихрят по двора —

	Как искам да седнем вечер край „огъня“,
	в уюта на топло домашно огнище,
	да се погледнем, да поговорим —
	въпроси за Бога, за вечност да нищим.

	Как искам да разказваме кротко на някого
	за Исуса — живият път към небето,
	а не на екрана синьото мляко
	да пием — самотни и чужди — с кафето.

	Нека си бъдат късички дните,
	но дългите вечери да са отново заети…
	Нека есенни облаци крият звездите,
	но в нашето огнище — огън да свети.
@@	23.09.1997
P$
