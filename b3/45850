P>
	Щом почука часът и на нашта врата,
	не пита дали сме готови да тръгнем.
	Дори да се вкопчим в тази тленна кора,
	пак в неизвестната вечност отплуваме.

		А можем спокойно да отпуснем ръка,
		като знаем, какво ни очаква оттатък,
		ако вярваме в скъпата кръвна цена,
		която Исус е платил за душата ни!

	Ний не знаем нито деня, ни часа,
	в който Ти ще ни вземеш при Себе Си.
	Отмахни от сърцето алчността и страха,
	на плътта неизменните белези!

		Благодаря Ти, Исусе, за Твойта любов,
		с която отмахваш страха ми.
		Тя прави живота ми чуден и нов
		и с нея ще дойда пред трона Ти!

	Твориме, градиме какви не блага —
	има време за всичко под слънцето.
	Но не дай да пропуснем, Исусе, мига,
	в който Ти ни предлагаш спасението.

		Да можем за Теб да презреме света,
		Твойто Царство да търсим и чакаме!
		Когато тук свърши и дойде часът
		без страх да потеглим нататък!
@@	март 1999
P$
