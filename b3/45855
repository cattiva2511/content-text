P>
	Ах, помниш ли,
	когато пред свидетелите се разписвахме
	след дългите, прочувствени слова
	за обич, дълг, за вярност и за грижа,
	за принадлежност — до смъртта?

	Тогава, мисля, бях безкрайно искрен,
	без капчица съмнение, с простота.
	До мене — ти, със поглед бистър,
	стоеше кротко в бяла чистота.

	И вярвахме, че сме от малкото щастливци,
	поели ЗАЕДНО през трудности напред,
	които ще успеят — о, напук на всичко —
	романът си да свършат с „Хепи енд“…

	Романът,
	който пишем оттогава, … е любовен.
	Героите сме аз и ти.
	От векове се знае, че е роман съдбовен,
	щом имаме „под слънцето“ живот един.

	Аз вярвам,
	Бог е, който влива обич във сърцето.
	И Той е, който ни доведе чак до тук.
	Дано да ме променя към добро, където
	не съм пораснал за съпруг.

	От Него мъдрост ще се моля да получим,
	любов — и за начало, а и за край щастлив,
	че трудно е — в романите на другите научихме.
	И нека Той към нас да бъде милостив!
@@	24.03.2005. _За сватбеното тържество на Галя и Валентин_
P$
