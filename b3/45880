P>
	1. Вечна Любов, Ти за мене си слязла
	да ме потърсиш и за мен да платиш.
	Ти ме обгърна с Твойта милост и благост;
	в нужда избавяш и в мъка тешиш.
	Сутрин ми даваш надежда;
	в дългия ден ме крепиш;
	сила ми пращаш отгоре;
	нощем ме пазиш и бдиш.
	2. Светла зора, в тъмнината изгряла
	да ми покажеш верен Път към Дома.
	Мойта душа суета би избрала;
	Ти жажда ми даваш за вечни неща.
	Стъпките ми направляваш
	с Твоите вечни Слова.
	Падна ли, пак ме изправяш
	с Твоята мощна ръка.
	3. Скъп Утешител, Застъпник тъй нежен,
	молещ се вярно за мен пред Отца.
	Мойто сърце Ти на храм си превърнал,
	с радост и мир да вървя през света.
	Учиш ме как да обичам;
	в трудности как да търпя;
	в грижи при Тебе да тичам —
	всичко да Ти доверя.
@@	21.03.94.
P$
