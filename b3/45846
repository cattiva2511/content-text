P>
	„Поздрави съпруга _си_!“ — ми каза някой.
	Или: „Как е мъжът _ти_?“ — ме попита друг.
	Мъжът _ми…_ — звучи притежателно,
	като моето жилище, моите книги…
		___Моят___ __съпруг…__
	Сутрин сме заедно около масата.
	После се разделяме — той насам, аз натам,
	за да можем отново на вечеря
	да си разказваме случките от деня.

	Той е до мен в леглото, когато заспивам.
	Събуждам се нощем — той пак е до мен.
	Когато отворя очите си сутрин,
	той вече отдавна е станал — чете.

	Сутрин след сутрин, вечер след вечер —
	от много, от много години насам…
	Как беше без него — вече не помня.
	Сякаш сме били винаги двамата —
	едно цяло — мъжът ми и аз.

	— Няма да се разделяме, никога, никога!
	— Твърде съм сигурна ли? — О, не! Просто мечта…
	Аз сякаш съм станала част от него:
	на китарата звучна — струна една.
		_Моят мъж…_
	Човекът, без когото не искам да бъда —
	нито днес, нито утре, нито кога и да е.
	Пред когото не трябва да се преструвам —
	ни на весела, нито на умна, ни на какво и да е.

	Той безрезервно ми доверява
	страхове и надежди, провали дори;
	аз толкова често го наранявам —
	но зная, че той ще прости…
		_Моят мъж…_
	За това, че те има, че до мене си близо,
	искам да кажа _на Бога_: „Благодаря!“
	На днешната дата, най-просто и мило,
	с любов и доверие:
	__твойта жена__.
@@	8.10.97 (Р. Д. на Здравко)
P$
	{img:ilustr6.jpg}
