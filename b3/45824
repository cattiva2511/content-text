P>
D>
	На моята сестра Мария, с любов
D$

	Искам да гледам към Тебе, Исусе,
	за да Те прославя;
	И Ти ми даваш тази милост,
	и право.
	Търся Те в Словото, и онова сияние,
	в което Те вижда Йоан в „Откровение“,
	и мен заслепява,
	остава ми само,
	с трепет и страхопочитание,
	да мълвя на колени свойто признание.
	И защото съм човек с бедна фантазия,
	повтарям словата, написани вече
	векове преди мен от пророци далечни.
	И нито успявам да си представя
	как си облечен във блясък и слава,
	нито и да измисля, или да изпея
	по-друго хваление от това „Алилуя!“…

	Но виждам Те ясно, Спасителю скъпи,
	в онази пустиня, в одежди на скитник;
	в сандали опрашени, преметнал торба,
	до кладенеца на Яков в пека на деня.
	И сякаш съм аз онази блудна жена,
	която Ти дава да пийнеш вода…
	Ти там си достъпен — и Бог, и Човек уморен,
	нарочно поспрял да говори със мен…

	О, Господи, виждам Те ясно и мога без страх,
	и без срам от моите дрипи и прах
	при Тебе да дойда, да моля, да питам,
	или да Ти кажа просто, че Те обичам.
@@	18.04.1994
P$
