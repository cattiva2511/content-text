P>
D>
	На моя син Верен, с любов
D$

	„Разпни го, разпни го!“ — тълпата реве.
	„Друг цар ни е нужен! Този нека умре!“

	И ето Го — бледен, пребит, изтощен,
	със кръст натоварен върви Той пред мен.
	Палачите блъскат и бичът плющи;
	тълпата се смее, ругае, крещи.
	Пулсира в кръвта ми омраза и мъст —
	Той безпомощно пада под тежкия кръст;
	Но бичът Го вдига отново на крак.
	„Голгота е близо! Удряй Го пак!“

	Питам се: „Кой е този Исус — Назарянина?
	Дали не е искал да сваля тираните?“
	Той пада отново, обръща към мене очи —
	от тръните кръв по челото струи.
	И сякаш вълна от любов ме залива —
	забравям за миг, че ме чака погибел.
	Животът ми случка след случка минава —
	убийство, грабежи — пред мен оживяват.
	С право съм осъден, виновен съм, знам.
	Заплата е кръстът, о-о, ужас, и срам!

	Разпятие, болки, в главата шуми,
	въздух не стига, и жажда гори…
	Отдолу се смеят, подават оцет,
	викат и ругаят, гаври безчет!…
	— Хайде, слез от кръста, щом си Божий син!
	Други си избавял — себе си спаси!
	— Отче, прости им, не знаят що правят!
	Боже мой, Боже, защо Ме оставяш!

	Обръщам се с мъка към ТОЗИ до мене
	и срещам отново погледа нежен…
	Разбирам задъхан: та Той е Син Божий!
	О, милост! Невинен на кръста е сложен!

	— Спомни си за мене, Господи, Исусе Христе!,
	когато дойдеш в Царството Си, в Свойто небе!
	И чувам гласа Му — към мене?? — каква чест!!!:
	„С Мен ще бъдеш в рая — и то още днес!“
@@	26.11.1993
P$
