P>
E>
	„Това, което беше отначало, което чухме, което видяхме с очите си, което гледахме и ръцете ни попипаха за Словото на живота.“
@	1 Йн. 1:1
E$

	Възкръсналият гледаше живота вече
	с очи на някой, който е отвъд.
	Макар че в ново тяло бе облечен,
	сърцето Му пак биеше за нас,
	подвластните на смърт.

	Не ограничава нищо повече Исуса —
	ни разстояния, нито заключена врата.
	Без да е ловил риба и без лодка
	закуска ни приготвя на брега.

	И продължава да ни люби, да се грижи.
	В най-трудния момент ще се окаже там.
	Понякога да Го докоснеш, понякога невидим,
	но никога не чувстваш, че си оставен сам.

	Уплашени и очаровани Го гледахме
	как се издигна в облаците, в небеса.
	И вярваме — тоз път без никакво съмнение,
	че ще е с нас до края на света.
	Та ние Го видяхме, чухме и докоснахме,
	и в раните Му бръкнахме дори;
	заради неверността си се засрамихме,
	а Той тогава пак ни утеши…

	Ах! „Любиш ли ме?“ — три пъти ме пита.
	Какво да отговоря? — Любя?
	Неверността като любов да означа?
	„Ти знаеш всичко. Знаеш колко мога.
	Обичам Те, прости ми от душа!“

	Спасителят —
		разпънат и погребан, и възкръснал —
	сега е жив, възнесен в слава, в небеса.
	Той скоро ще се върне да ни вземе
	в дома Си горе, при Отца.

	Сега Той целия ми земен хоризонт заел е,
	с присъствието Си всичко в мен е осиял.
	Да, вече съм готов наистина да Го последвам
	и от любов живота си да Му отдам.
@@	април 2008
P$
