P>
	1. „Разпни Го, разпни Го!“ — тълпата реве.
	„Друг цар ни е нужен! Този нека умре!“
	И ето Го — бледен, пребит, изтощен,
	със кръст натоварен върви Той пред мен.
	Палачите блъскат и бичът плющи;
	тълпата се смее, ругае, крещи.
	2. Той спира, обръща към мене очи;
	от тръните кръв по челото струи.
	Безпомощно пада под тежкия кръст,
	но в погледа няма ни омраза, ни мъст.
	И сякаш вълна от любов ме заля;
	забравям за миг, че ме чака смъртта.
	3. Разпятие, болки, в главата шуми,
	въздух не стига, и жажда гори…
	Отдолу се смеят, подават оцет,
	викат и ругаят, гаври безчет!…
	„Отче, прости им, не знаят що правят!
	Боже мой, Боже, защо ме оставяш!“
	4. Разбирам задъхан: Той Божий е Син!
	О, милост! Невинен на кръста виси!
	„Спомни си за мене, Господи, Христе!
	когато се върнеш във Свойто небе!“
	И чувам гласа Му — към мен?? — каква чест!!!:
	„Със Мен ще си в рая — и то още днес!“
@@	29.11.1993.
P$
	{img:razboinikat_na_krasta.jpg}
