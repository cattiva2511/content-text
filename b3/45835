P>
	Просто не вярвам, че пролет отново ще дойде;
	Просто не вярвам.
	Просто не вярвам, че тези премръзнали клони
	отново ще пръскат дъха на липа;
	Просто не вярвам, че и тази черна земя
	отново ще бъде покрита с треви и жита
	и че някога пак ще се случи
	студът да си грабне багажа и се пропука ледът,
	и на оградата пак да запее синигер.
	Просто не вярвам! — Но ето че става!
	И всяка пролет отново доказва
	и ми казва да вярвам.
	Просто да вярвам!

	Просто не вярвам, че някога изгрев ще дойде,
	начало на ден, който никога няма да свърши;
	в който смъртта никога няма да може
	ръката любима от моята длан да откъсне.
	Просто не вярвам, че това измъчено тяло
	ще стане нетленно във миг на око;
	и че тези очи ще гледат в отвъдното,
	където е нашият Господ,
	където е радостно, светло, добро.
	Просто не вярвам! — Но и това ще се случи!
	И всяка пролет, от Него създадена,
	отново ми казва да вярвам.
	Просто да вярвам!
@@	20.12.1995
P$
