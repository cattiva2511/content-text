P>
	Издигнало се чак до небесата,
	Хвърчилото съзряло отвисоко
	там нейде пеперуда в долината.
	— Ще ми повярваш ли — едва те виждам.
	Признай си, че завиждаш
	да гледаш полета ми тъй висок!
	— Да ти завиждам ли? Грешиш!
	Ти себе си премного величаеш!
	Макар високо, но на връв завързан ти летиш.
	Такъв живот, приятелю,
	съвсем не е щастлив.
	А аз, наистина, макар и не високо,
	но затова пък мога да летя
	където пожелая.
	Не като тебе — цял живот
	за нечие празно забавление
	напред-назад да се мотая.
P$
	{img:hvyrchiloto.jpg|Хвърчилото|#Илюстрация: Н. В. Денисов, 1898}
