P>
	1. Щом почука часът и на нашта врата,
	не пита дали сме готови.
	Дори да се вкопчим в таз тленна кора,
	в неизвестната вечност отплуваме.

		Но нека спокойно отпуснем ръка!
		Знаем що ни очаква оттатък,
		// щом вярваме в скъпата кръвна цена,
		що Исус е платил за душата ни! // 2

	2. Ний не знаеме нито деня, ни часа,
	в който Ти ще ни вземеш при Себе Си.
	Отмахни от сърцето алчността и страха,
	на плътта неизменните белези!

		Благодаря Ти, Исусе, за Твойта любов,
		с която отмахваш страха ми.
		// Тя прави живота ми чуден и нов
		и с нея ще дойда пред трона Ти! // 2

	3. Твориме, градиме какви не блага —
	има време за всичко под слънцето.
	Но не дай да пропуснем, Исусе, мига,
	в който Ти ни предлагаш спасението!

		Да можем за Теб да презреме света.
		Твойто Царство да търсим и чакаме!
		// Когато тук свърши и дойде часът
		да литнем във Твойте обятия. // 2
@@	март 1999
P$
	{img:posleden_chas.jpg}
