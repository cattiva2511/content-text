P>
D>
	На Здравко
D$

	Отново съм при вас, дечица мои, след продължително отсъствие.
	В гърдите ми бе свило вече неспокойствие гнездо.
	Представях си как чуждо и студено
		е без мене вкъщи;
	как тягостно протичат вечерите,
		празното легло.

	Затварях си очите и си представях —
		малко тъжно —
	как сутрин всеки бърза в тъмното поел,
	без топлото ми, бащинско „Довиждане“;
	без краткото ми „Бог да е със теб!“

	И виках всеки път безмълвно към небето,
		със вяра искрена:
	„Пази ги, Господи, децата ми пази!
	Ти можеш да запълниш липсата ми
		във сърцата им;
	във Твойта грижа нека няма празнини.“

	А знаех, че не бива да се плаша и
		да се тревожа,
	защото Бог е верен, не заспива, неотклонно бди.
	Сам Той ни казва грижите си върху Него
		да положим;
	въздишките, несгодите, и хора, и съдби.

	Отново съм при вас, дечица мои,
		след дълга, дълга пауза.
	Отново искам да извикам — този път на глас:
	„Благодаря ти, Господи, че Ти си ни упазил;
	че сме отново заедно, и … остани със нас!“

@@	19.12.1993
P$
