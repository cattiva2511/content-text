P>
	Сменихме си квартирата с надежда,
	на ново място да започнем нови дни.
	Започнахме отново като младоженци:
	Отново само двама — аз и ти.
	Наоколо ни беше чуждо, мрачно:
	стени, прозорци, гледката отвън,
	и като деца от забавачката
	се вкопчихме един във друг.
	Но в бързината бяхме взели по погрешка
	неща ненужни — мебели от стария живот,
	от старите проблеми и болежки —
	и се оказахме пак в стария хомот.
	Отвънка уж се бяхме променили,
	уж „нови мехове за новото вино`“.
	Но не успяхме с малкото си сили
	да стигнем по-добро ниво.
	„Ех, докога ще е така със мене?
	Не ще ли нявга да се променя?“
	На кой не му се иска без усилия
	да стане истинската, мъдрата жена?

	„Какво е в твоето сърце, не зная,
	но чувствам, че и аз не съм щастлив.“
	Дали да продължим да си играем
	на младоженци с този тон фалшив?
	— Ще ни помогнеш ли да почнем, Боже,
	живот по Твоя план, напълно чист и нов?
	Да се преместим пак на ново място — можем,
	но нека вземем само Твоята любов.
@@	Залцбург, 4.12.1997
P$
