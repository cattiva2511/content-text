P>
	Снегът се топи,
	а в мене е сякаш ледена буца запряла.
	Отгде ще се вземат „любов, радост, мир…“,
	когато сърцето ми сякаш да бие е спряло?
	Така ми се иска да сложа глава натежала
	на Твоето рамо, Исусе, облечена в бяло,
	и дълго, и дълго така да остана,
	та слабост и болка във мен да престанат.
	Снегът се топи … Дано ледовете
	докосне ги Твоята мирна десница
	и аз като в пролет на шир в бреговете
	да мога да рукна, да бликна, да плисна.
@@	18.01.2004, на път за Пловдив
P$
