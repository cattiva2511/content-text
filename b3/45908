P>
	Аз уча се любов да сричам —
	от любовите предишни
	останало е само
	тъмното незнание.
	Останало е само тъмното незнание —
	любовите предишни
	на тъмно раснаха
	и черни бяха плодовете им.
	Останало е само тъмното незнание —
	изгребвам с тънките си длани
	тъмнина бездънна,
	изгребвам тъмнина —
	да стигна светло
	и там да пусна семенцето слабо.
	И там да пусна семенцето слабо,
	че всичките филизи в него
	са раздвижени…
	Изгребвам с тънките си длани
	тъмнина бездънна —
	и дъно няма,
	дъно не достигам!
P$
