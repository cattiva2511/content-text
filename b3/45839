P>
E>
	„To «go» or not to «go» — that’s the question.“
E$

	Неделя сутрин е и в мен се борят
	отново двата гласа на добро и зло;
	Единият ме буди да се вдигна
	от топлото закътано легло.

	„Но“ — казва другият — „в неделя сутрин
	единствено възможно е да си отспиш!
	Във църквата ти и без теб ще минат;
	Ти здравето си трябва да щадиш!“

	Аз мислено в събранието влизам:
	В прозорците наднича пролетният ден;
	Набързо между хората место намирам
	и слушам Словото със дъх стаен:

	Роден в един обор в далечна Палестина;
	оставил славата Си в святото небе;
	за теб и мен от тук Спасителят е минал,
	а после и на кръста в мъки да умре……

	Около мен е тихо, а отвътре блика
	такава светла радост, обич, топлина;
	момичето до мен избърсва скрито
	една от благодарност рукнала сълза.
	Накрая песните, и хлябът и виното,
	молитвите — в сърцето и на глас;
	и вече знам къде ми е местото:
	Където Той стои — там нека съм и аз.

	Въпросът е решен и ставам без забава.
	Обичам Господа! Обичам този час!
	В неделя сутрин искам да прекарам
	частица рай — със Него и със вас!
@@	1996
P$
