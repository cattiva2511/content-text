P>
D>
	На Soulsavers
	(На спасителите на души)
D$

	Нощта опъна свойто покривало
		върху грозотата на деня.
	Поне не виждаш вече „бялото“,
		омърляно в боята на калта.

	Сега настава час на сивото,
		на грим и маски, и на лак;
	на тежкия парфюм от гривата на шум
		и светлини във такт.

	Едно момче като в сияние
		говори нещо за Христос,
	а друг във пълно помрачение му казва:
		„Дяволът е Бос!“

	И в миг от димната завеса
		като пеперуда във нощта
	към Светлината на момчето
		едно момиче долетя …

	Нощта прибира дрипи тъмни.
		Небето руква — дъжд асфалта мие.
	Сърцето чака слънцето да лумне,
		със снежно-бяло мрака да покрие.
@@	май 2009
P$
