P>
E>
	„Аз съм хлябът на живота.
	Който дойде при Мен, никога няма да огладнее…“
@	Йн. 6:35
E$

	_Хлябът_ е нещо съвсем обикновено.
	_Достъпен_ за всеки, _навсякъде;_
	но също така и нещо безценно,
	както водата и светлината.

	_Хлябът_ е нещо съвсем обикновено.
	_Насъщен, незаменим_ за човека,
	без разлика дали сме богати, бедни;
	на каква възраст сме, бели и черни.

	_Хлябът_ е нещо съвсем обикновено.
	И _напълно достатъчен_.
	Да минем без друго винаги можем,
	ако хляб на трапезата сложим.

	_Хлябът_ е нещо съвсем обикновено.
	Но _не просто храна_.
	Като се почне от оран и се свърши с пещта —
	колко труд, колко ръце, колко борба!

	И все пак:
	_Хлябът НЕ Е_ нещо съвсем обикновено.
	_Защото е символ на Божия Син_, на Христос:
	_Хлябът небесен_, достъпен за всеки, навсякъде,
	насъщен, незаменим и напълно достатъчен,
	жива храна за вечен живот.

	_Хлябът НЕ Е нещо съвсем обикновено…_
@@	28.10.1997
P$
