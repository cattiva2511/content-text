P>
E>
	„Има време за всяко нещо … време за прегръщане и време за въздържане от прегръщане.“
@	Еклисиаст 3:1–8
E$

	Момчето на масата съседна
	не забелязва никого и нищо.
	Наведено, разпалено разказва нещо
	на дамата си, седнала отсреща.

	А тя му вярва — зачервена и усмихната,
	тъй както никога не се усмихва.
	Разбира работи, които никога —
	преди и след това — не ще разбира.
	И слуша го — Ах, страшно интересно! —
	като насън в момчето си унесена.

	Те сякаш някакъв си друг живот живеят —
	сега на масата, а после за ръка,
	докато след време изтрезнели се събудят
	далеч от своя свят на влюбени,
	в студената реалност на нощта.
@@	10.08.2005
P$
