P>
D>
	На Издателя
D$

	Аз съм стара книга — оръфана и избеляла,
	с пожълтели листа.
	Разгръщаха ме, четоха мойте слова.
	Във мене звучи сал песен една —
	Песента на живота, на вечния.

	Късаха, цапаха ми листата,
	и заглавната страница ми съдраха;
	стъпкаха ме дори и на пътя в праха,
	но Песента на живота в мен не замря.

	Уж бях добре подшита, подвързана,
	но не издържах на злините пороя забързан.
	Каквото има все още останало в мене —
	все някой ще се намери да прочете, да запее…

	Познавам Издателя.
	Той умее да създава шедьоври.
	Да ме издаде се надявам и вярвам отново —
	този път с несравнимо по-добро съдържание,

	в едно неръкотворено, вечно издание.
@@	18.04.05
P$
