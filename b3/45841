P>
E>
	„Окаян аз човек!
	Кой ще ме избави от това тяло на смъртта?“
@	Римл. 7:24
E$

	Копнея, топя се, избухвам,
	в отчаяни битки летя.
	Вулкани от чувства завихрят ме
	ту в страсти, ту в чиста мечта.
	Неочаквана радост поражда
	надежди за отдих и порой от кураж!
	Кратко съмнение — и червей разяжда
	уж постигнато щастие — пустинен мираж.
	Пак планове. Пак вятър попътен подухва.
	Пак пламвам, пак сривам се в смут.
	Отчаяно лазя нагоре, но рухвам
	отново във своята граница — плът.
	Крещя и ридая, стремя се разпенена …
	и …, както отбито детенце на майчина гръд,
	замирам, най-сетне почивка намерила,
	възхитена утихвам, покорена от Божия Дух.
@@	1.07.1997
P$
