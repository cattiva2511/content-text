P>
	Виетнамчето срещу войника
	ужасено викаше:
	— Не, не!
	Но войникът не потрепна никак,
	не пожалил малкия поне.
	По-могъщо от гърма отекна
	възгласът на Тхе Мин пред смъртта.
	Неговото НЕ с гърма не секна,
	то звучи в ушите на света.

	Не! — на чуждоземните хиени
	в мирен край нахлули настървени.
	Не! — на танковете дето лазят
	и потъпкват мирен край с омраза.
	Не! — на пришълците с черни каски,
	що лишават малките от ласки.
	Не! — на пушките, които стрелят
	в тъмна нощ към хората в постеля.
	Не! — на бомбата, която пада
	да докара в къта свиден ада.
	Не! — на вражата ръка, която
	с пистолет кръвта превръща в злато.
	Не! — на разрушителния взрив,
	който срива с трус дома щастлив.
	Не! — на изтребителите бързи.
	Не! — на зъзненето в страх и сълзи.
	Не! — на съскащия змей — войната.

	Да! — на радостите за децата!
P$
