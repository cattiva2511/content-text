P>
	Веднъж в гората вест дошла
	и неприятна тя била
	за Кумчо Вълчо,
	Кума Лиса,
	че те грабители нали са,
	а чули:
	в близките села
	сдружили се били стопаните
	и общи станали харманите,
	и общи станали кошарите
	и общи — нивите, хамбарите.
	Там вместо в курника, в овошките,
	по птицеферми са кокошките.
	В тях те живеели модерно,
	но виждало се всичко черно
	на Кума Лиса и вълка,
	че как ще могат те така
	кокошка и овца да грабнат?

	Та те без плячка ще отслабнат
	и ще умрат
	така от глад!
	Какво да правят,
	що да сторят,
	как с тая напаст да се борят —
	стопанства дружни да съборят?

	Въркът и хитрата лисана
	изрекли пъклена закана:
	— Тъй, както е било, ще бъде!
	И без пазачът да ни пъди,
	ще грабим, колкото си щем,
	и до насита ще ядем!

	Те имали служител верен —
	един шпионин — гарван черен.
	Извикали го и му дали
	от горски желъди медали
	и ордена на подлостта —
	да ги спаси от нищета.
	— Иди в селата, разузнай
	и точни сведения дай
	какво се прави, как отиват
	делата в кооператива!

	Изгракал гарванът Гага`:
	— Ще разузная ей сега!
	И литнал с черните крила
	към обновените села.
	Три седмици се той забавил,
	но сведения им доставил —
	потайно скитал, шпионирал,
	предатели, едва намирал
	и горе-долу подразбрал,
	дори с очите си видял,
	че в овцеферми са овцете
	и в много здрави са ръце те.
	А в птицефермите е трудно
	да клъвнеш зърно…
	— Тъй ли? Чудно?

	Тогава рекла Кума Лиса:
	— Не може ли да се залисат
	там някъде птицегледачките?
	—Не може. Дебнат като квачки те!
	— Тогава няма да е зле
	да слъжеш някое петле,
	че там от бедност ще умре,
	а тук при нас е по-добре,
	че там е в робство и беда,
	а тук ще е на свобода!
	То през оградата им — беж!
	И ти ще ми го доведеш.
	Гага` тогава чак й казал:
	— Едно петле бях забелязал
	наперено на дъбов пън
	и рече: — Ех, не съм навън
	да си поскитам из поляната!
	— То трябва днес да бъде хванато!
	Върви Гага` и доведи го
	и ще му дам аз „кукуригу“.
	Ще чакам скрита зад оградата,
	а ти го залъжи с ливадата.

	И с тая пъклена задача
	отлитнал гарванът.
	Кълвачът
	подслушал от едно дърво.
	— Какво?
	За тая бъдеща беда
	аз трябва да предупредя.
	Застанал на дървото прав,
	по свой, безжичен телеграф,
	зачукал: чука-чука-чука,
	кълвач телеграфира тука.
	Ще дойде гарванът, бъдете
	на поста си и здраво бдете,
	че той ще изведе петлето,
	а чака Лисата в полето.

	Приел пазачът новината.
	Не знам чия била вината,
	ала дордето взели мерки
	кокошките червеноперки
	петлето глупаво да спрат,
	лисицата
	хитрината
	го уловила за врата
	и си намерило смъртта.
	А те намерили перата
	от вятър пръснати в гората.
	Вълкът от лисината плячка
	разтърсил в стръв гърбина ячка. Извикал гарвана шпионин,
	обул го в черни панталони
	и го облякъл в черен фрак,
	за шпионаж приготвен пак.
	— Какво да сторя, господарю?
	— Ще идещ в селската кошара,
	но като важен дипломат,
	излъскан, фин и очилат.
	И като лисиното пиле
	там някое наивно шиле
	ще каже: — Ей, че издокаран!
	Дано и мене ме закара
	от заградената кошара
	зад ниви и гори — на Запад,
	където всички само лапат,
	да видя свят
	широк, богат,
	да ям и пия с дипломат.
	— Върви. За хитрото ти дирене
	от мен ще имаш буца сирене.
	А аз в гората под клонака
	от тебе шилето ще чакам.

	Към двамата привел глава
	дочул кълвачът и това.
	И пак по телеграфа тайно,
	тактичен, предан, мил безкрайно,
	на овцефермата предал
	какво дочул и що видял.

	Пристигнал важно дипломатът,
	а селяните му подмятат:
	— В гората под клонака буков
	ще хапнем за добра сполука.
	Банкет голям ще ти дадем,
	там шилето ще опечем.
	И дипломатът рекъл: — Сам
	ще водя шилето натам.
	— Добре, води го, щом желаеш.
	То тебе чака. Ей това е!
	Продумал гарванът на шилето.
	— Ела, не бой се с мене, милото.
	Не ще им дам да те заколят,
	а ще живееш с нас на воля!
	Забляло шилето наивно:
	— Бе-бее, това ще бъде дивно!
	Води ме, искам да избягам
	и като тебе да се стягам.
	Да видя вашия разкош
	и да танцувам до сред нощ
	а денем до обяд да спя,
	не мога тук да ги търпя!

	Над селото се спускал здрачът.
	Наблизо се явил кълвачът
	И тайно на овчаря пак
	дал уговорения знак:
	— Ела да ти покажа, знам
	къде врагът се крие там.
	Вървели в тайните пътеки,
	които ги не знае всеки.
	Стаили се зад дива крушка
	кълвачът и овчарят с пушка.
	А в храсталака Кума Лиса
	и Кумчо Вълчо в мрак дошли са.
	Очаквали и те стаени,
	за жертвата си настървени.
	Но изведнъж дочули шум
	и екнал гръм: бу-бум, бум-бум!
	Гърмът отекнал из поляните.
	Навирили крака душманите.
	Разбрало шилето тогава,
	че гарванът го заблуждава
	и жално почнало да блее:
	— Аз искам да се върна, бе-е!
	— Да хванем гарвана! — зачукал
	кълвачът на зелена бука.
	И спуснали се те с овчаря,
	но не успели да го сварят,
	че този враг
	с нов черен фрак
	се мушнал в оня храсталак,
	готов да шпионира пак.

	Но зорко бди и днес кълвачът.
	Стои на пост
	разузнавачът!
P$
