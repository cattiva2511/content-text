P>
	Мойта географска карта
	мигом оживя:
	жълти пламъци в Джакарта
	вятърът развя.

	Над морето литва чайка
	в синьото небе,
	а индонезийска майка
	черна пръст гребе

	и заравя тя в земята
	своя първи син.
	Беше й отмяна свята,
	беше й един.

	Там на пост пред всяка къща
	пази зъл войник.
	Робството отново връща
	острият му щик.

	В тоя град на остров Ява
	имам скъп другар.
	Где ли той сега стаява
	моят ален дар?

	Връзката от жарка свила
	с теб ли е Анди`,
	знай, тиранът няма сила
	да те победи.

	Засияваш в мойта карта
	ти като герой.
	Ти си някъде в Джакарта
	Олег Кошевой.

	А до тебе крачи Зоя,
	крачи и Гайдар.
	Винаги е нужен в боя
	смел, добър другар.

	Пак ще дойде свободата,
	тая свобода —
	смела, силна и крилата,
	с огнена звезда.

	Тя, Анди`, бедата пръска.
	Иде тя! Лети!
	Своята червена връзка
	пак ще вържеш ти!
P$
