P>
	Колко хубави звездички
	над Суец видях,
	но най-хубава от всички
	Лейла е сред тях.

	Лейла, Лейла,
	с кожа медна
	Африка те надари.
	Щом в очите ти погледна,
	Африка сред тях гори.

	Твойта майка грамотата,
	Лейла, не позна,
	но на тебе свободата
	дава светлина.

	Лейла, Лейла,
	със букварче
	тръгваш рано, във зори,
	тичаш босичка, макар че
	пясъкът под теб искри.

	Нявга татко ти робувал
	на жесток паша.
	Свободата днес дарува
	всеки от душа.

	Лейла, Лейла,
	медна птичко,
	приказен е твоят дял.
	Твое е в Египет всичко
	край Суецкия канал.
P$
