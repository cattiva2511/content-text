P>
	Крила размахва моята родина,
	с крилата на победите лети.
	И ето, от година на година
	по-хубава, по-слънчева блести!

	Златее лете в едрата пшеница
	и грее зиме в бели снегове.
	Родино моя, моя волна птица,
	ти стигаш непристъпни върхове!

	Със твоите крила ще литнем ние
	към сините немигащи звезди,
	че всякое сърце дълбоко крие
	мечта незнайното да победи!

	Но ти за нас една ще бъдеш само.
	При тебе ще се връщаме от път —
	за отдих върху майчиното рамо,
	за топъл отдих в бащиния кът!
P$
