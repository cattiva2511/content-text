P>
	— Елхице,
	сестрице,
	къде си била?
	Във нашата къща
	отде си дошла?
	— Аз раснах,
	пораснах
	в голяма гора —
	закрилница моя
	и майка добра.
	Но хора
	наскоро
	ме взеха оттам,
	та мъничко радост
	на тебе да дам.
	— Елхице,
	сестрице
	със стройна снага,
	във накити цяла
	ще блеснеш сега.
	И лека,
	полека,
	щом дойде нощта
	и Нова година
	изгрей по света,
	във тая
	ни стая,
	във тоя тих час
	със дари ще спре
	и при нас
	Дядо Мраз!
P$
