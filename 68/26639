P>
	Тъй е влюбен Петърчо
	в търновския „Етър“,
	та наричат „Етърчо“
	този влюбен Петър.

	Радиото извести ли,
	че играе „Етър“ —
	през Трапезица с все сили
	мигом хуква Петър

	— Момко, вълци ли те гонят? —
	старец го закача. —
	Кой те чака?
			— Стадионът.
	Ще изпусна мача…

	Днес с букет от гладиоли
	в клас пристигна Петър.
	Ще ги носи… на кого ли?
	— На играч от „Етър“!

	А по своя си причина
	цупи се Анета:
	— Хайде, махай се от чина
	заедно с букета!

	— Че с кого ще сяда Петър?
	— Как с кого? С играч от „Етър“
P$
