P>
	Едно голямо слънце
	ни топли и ни свети.
	То гали всяко зрънце,
	дръвче, тревичка, цвете.
	На двора с нас играе
	и смее се, и тича.
	За нас в сребро сияе,
	защото ни обича!

	Едно небе обширно
	безкрай над нас синее.
	То трябва да е мирно.
	Там слънцето живее.
	Там птиците се реят —
	небето ги привлича
	и кара ги да пеят,
	защото ни обича!

	Тук дом си всеки има
	с небе и слънце ясно,
	и майчица любима.
	Тук всичко е прекрасно.
	Тук дните волнокрили
	на приказка приличат,
	че майките ни мили
	тъй много ни обичат.

	Тук мама, дом и слънце,
	небето с лента синя,
	цветя и плод, и зрънце —
	са нашата родина!
	Бъл
		га
			ри
				я, аз пея,
	Бъл-га-ри-я, аз сричам,
	защото я милея,
	защото я обичам!
P$
