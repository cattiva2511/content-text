P>
	Тръгнал с кораб, с влак на „стоп“,
	минал сто тунела,
	що ли дири този шоп
	сред Венецуела?

	В столицата КАРАКАС
	вика, пръсти чупи —
	нещо в този ранен час
	иска да си купи.

	Никой шопа не разбира,
	що ли шопът сака?
	Дават му: презрамки, бира,
	щипки, два котака.

	„Не`чем!“ — той почесва плешка.
	И току се блещи: „Грешка!“
	Развълнува се градът.
	Брей, какво да му дадат!

	Що ли иска? Помогнете
	да се върне с дар назад.
	— Как?
	— Обратно прочетете името на онзи град!

	(КАРАКАС — САКА РАК)
P$
