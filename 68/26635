P>
	Повелява нощният закон:
	Спи в леглото, спи във влак, на кон!
	Спи в каюта, спи на самолет!
	Спи на пясък, на парче от лед!
	Спи по гръб на меката трева,
	седнал спи, подпрял на длан глава!
	Като катерица спи на клон,
	на стебло — облегнат като слон,
	като гущер — върху камък твърд!
	В мрачна дупка — като плъх и кърт.
	Спи на прилепа съня зловещ —
	спи с глава надолу, ако щеш!

	Но какъв закон ти разреши,
	днес, щом третият звънец звъня,
	на чина`, запушил с пръст уши,
	да заспиш и… да проспиш деня?
P$
