P>
	Девет мечки се събрали.
	Лагерния вол одрали.
		Хайде, бре!

	Па го яли две недели.
	Но врабците ги видели.
		Е, добре…

	Че разнесли новината
	нашироко в планината.
		Хайде, бре!

	Чул и Деко Дънгалака,
	па забил из гъсталака.
		Е, добре…

	Натъжили се в отряда:
	— Деко, братчета, пострада!
		Хайде, бре!

	Девет нощи Деко скитал
	из горите, през лъките.
		Е, добре…

	И се върнал, леле-варе,
	с мечи кожи натоварен.
		Хайде, бре!
P$
