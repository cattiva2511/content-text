P>
	Бърза и се радва —
	как да се не радва? —
	Слава богу днеска
	месо ще обядва…
	Татко му го купи
	от Станой месаря,
	половин с парички,
	половин на вяра…
	Бърза и се радва —
	как да се не радва? —
	Тлъстички пържолки
	днеска ще обядва.
	За добро, за зло ли,
	ето че го среща
	едно хлапе буйно
	и със кръв гореща…
	От дума на дума
	скараха се двама
	и борба сред пътя
	почнаха голяма.
	А в туй време тихо
	псето се промъкна
	и месото тлъсто
	някъде отмъкна…

	Върви и проклина
	и реве високо: —
	О, съдба ужасна,
	о, съдба жестока!
	Той е победител
	в таз борба неравна,
	но каква награда
	за победа славна!
	Кошницата празна.
	О, какво да прави?
	Дали да се беси,
	дали да се дави?
P$
