P>
	Бати Злати рече:
	— Хайде
	да играем на войска!
	Строй се мирно, момко млади!
	Стъпвай смело!
	Ха така!

	И в голямата ни стая
	почнах аз да удрям крак.
	С маршировките си смаях
	близките съседи чак.

	— Леви!
	Десни!
	Леви! Десни!
	Марш напред!
	За бой със щик!
	Ох, съвсем не било лесно
	да си примерен войник!

	Марширувах час и нещо
	в строен, боен, бодър ход.
	Стана в стаята горещо —
	целият потънах в пот!

	А пък бати-командира
	до стената се засмял.
	Гледа ме и се подпира
	като някой генерал.

	— Хайде —
	рече, —
	стига вече!…
	Браво!
	Ти си бил юнак!
	Отдъхни сега добре,
	че след това да почнем пак!

	— Че да почнем! —
	му извиках. —
	Без да губим нито час!
	Ама ти да си войникът,
	командирът да съм аз!
P$
