P>
	Тръгна дядо — хайде хоп,
	към лозята с търнокоп.
	Баба рече: — Той цял ден
	ще копае уморен.

	Ще му меся от сърце
	пита, мазана с яйце. —
	И нарами тя торба,
	носи пита и чорба.
	Както понакуцва с крак —
	до лозята стига чак.
	Търси дядо тук и там
	дядо няма го — за срам!
	— Де си, старче дяволит,
	и зад кой ли пън си скрит?

	Ала старецът й мил
	в пивница се бе отбил,
	в пивница се бе отбил,
	в пивницата се запил.
	Там на масата засмян
	тя намира го пиян.

	Строго му глава върти:
	— Що щеш, дядо, тука ти! —
	Дядо скача и се смее
	и се хили срещу нея:
	— Аз съм, бабо, дядо друг,
	твоят дядо сее лук. —
	Тя се връща у дома,
	питата яде сама.

	На вратите — чука-чук,
	бие дядото с юмрук:
	— Ставай, бабо, отключи,
	повече не ме мъчи
	и за дядо имай жал,
	цял ден дядо не е ял!

	Баба вика: — Беж оттук,
	моя дядо сее лук.
	Я се махай, таласъм,
	твоя баба аз не съм.
	Твойта баба в тоя час
	сее някъде пък праз.
P$
