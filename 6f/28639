P>
	Хвалил ми се Данчо,
	Данчо Мързеланчо:
	— Кой е като мен чист
	и пременен?
	Ризата ми лани
	още е опрана,
	мия си краката
	два пъти на лято,
	ноктите си режа
	всяка пролет свежа,
	а носа — за здраве —
	трия го с ръкава!
	Всеки ден ме връща
	нашият учител,
	да си мия в къщи
	шията, очите.
	Хвалил ми се Данчо,
	Данчо Мързеланчо:
	— Кой е като мен
	чист и пременен?
	Чули го момчета,
	чули го врабчета,
	чули го цветята,
	чула го реката
	и се смели, смели
	цели три недели!
P$
