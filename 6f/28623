P>
	Девойчица златопола
	вода носи от три дола,
	девойчица с очи вакли
	брашно сбира от сто ракли,
	ту излиза, ту се връща,
	питки меси в тъмна къща.
	Рекох питка да си сграбя,
	тя ме бодна с остра сабя —
	поду ми се страничката,
	заболя ме главичката.

	* * *

	Търкуланчо от Раздолци
	на гръб носи триста колци.
	Остави го във горица —
	дебне като стар пъдарин,
	затумкай му ръченица —
	скача като млад сватбарин.
	Що е то?
P$
