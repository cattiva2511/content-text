	Има в Ур къща със стая, която гледа към мъничкия вътрешен двор — в Ур де лос Калдеос.
	В стаята, върху малка рогозка, един човек гледа палещото слънце във вътрешния двор.
	Отвън се чува една огромна двуколка — далече, далече — и едно куче лае по-долу в деня, и една жена вика нещо, което мъжът се преструва, че не чува.
	Изведнъж вятърът изтрива с големите си листа слънцето и друго куче лае в дълбочината на времето, и друга жена вика нещо, което аз се престорвам, че не чувам.
