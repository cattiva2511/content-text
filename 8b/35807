P>
	Желателно е да се смеем
	и да се храним, и да пием,
	преди светът да е умрял,
	тъй както мрат мухите.

	От участта с часовника се браня,
	приятелите си прегръщам,
	кълна полицията, плача
	във някое квартално кино.

	Какъвто е животът, го приемам
	и нрави ли ми се, пикая.
	Разбирам, че това не стига,
	но се стремя да съм човек
	добър, любезен, доверчив.

	Ще вдигна дом, където мога,
	ще имам повече дечица, повече богатства
	и повече недели
	пред понеделниците мои
	и нрави ли ми се, на масата ще се оригвам.

	Животът е красив, ала печален,
	печално е, печално
	между мухите да живеем.
P$
