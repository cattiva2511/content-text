P>
	На висотата на човешкия развой не можеш да напишеш песен.
	Не можеш да напишеш песен, ред дори, макар и истинска поезия.
	Последният поет умря в 1914.
	За името му никой си не спомня вече.

	Машини страшно сложни има днес за нужди най-обикновени.
	Цигара да изпушиш, натисни бутона.
	Със електричество чували се зашиват.
	Любов се прави по безжичен телеграф.
	За храносмилане излишен е стомахът.

	Един учен във вестниците заяви, че трябва още много,
	едно равнище на култура да достигнем.
	Ала кога се стигне там, за щастие, ще съм умрял.

		Не стават хората по-съвършени
		и се убиват като дървеници,
		И раждат се отново храбри дървеници.

	Светът, необитаем, става всеки път по-обитаем.
	И ако още плачеха очите, би настъпил нов потоп.

	(Не вярвам, че написах песен.)
P$
