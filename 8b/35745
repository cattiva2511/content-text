P>
E>
	„Аз съм човек, захвърлен и самотен“…
@	Франсиско де Алдана
E$

	Какво, когато си отида, ще оставя?
	Не много песни, писани с години.
	И нищо друго. Книги. И едно дърво. Нито деца,
	нито жена. Оставеното ще е малко.

	Или достатъчно? И още моя срам,
	че съм единствено това направил:
	редици от обикновени думи,
	като тополи отстрани на пътя.
	Понякога висока трепетлика,
	върба, печални тръни, роза на любов.
	Достатъчно ли е? Достатъчно е негли*
	[* негли — може би, навярно, сякаш, вероятно — Б.р.]
	клетник беден като мене,
	от самота сломен, когато вече мръква.
	Но въпреки това съм благодарен,
	че бог ми дава къшей хляб и одър,
	семейство и приятелство. Не се оплаквам…
	И щях да бъда много весел, ако можех
	света да видя от добрата
	ръка на любовта, която ме отмина…
	И няма да се върне. Няма да се върне вече…
	Защото зимата кръжи около мене,
	от моите блянове да ме пречисти
	и тъй да ме остави същият: един човек
	самотен и една душа, отритната и суха
	за любовта на гаснещата светлина,
	с надежда във това, което не дохожда.
P$
