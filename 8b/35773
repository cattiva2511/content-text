P>
	Нашият яростен вятър вика през исполинските палми,
	глухи мучения слизат от небето горящо с езиците на леопард.
	Нашият яростен вятър връхлита от висините.

	С удара на своето тяло разтърсва от корен дърветата стари,
	бръмбарите от земята излизат,
	излизат влечугите мъжки.

	Нашият яростен вятър по своите пътища мокри върви,
	той е тъмния сок на нощта, който дивите бикове пият,
	той е на полето палачът.

	В мълчанието хората чуват как въздухът плаче
	с разбита душа, с изправено тяло,
	с кални крака и лице.

	Индианките млади излизат на двора и своите ризи раздират,
	подлагат на вятъра своите голи гърди,
	които той се наема да изостри като вулкани.
P$
