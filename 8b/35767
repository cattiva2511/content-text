P>
	Твоите очи са родно място на светкавицата и сълзата
	и мълчание, което винаги говори,
	буря и море без вятър и вълни,
	птица в клетка, позлатени хищници заспали,
	топази, като истината безпощадни,
	есен във една полянка горска, дето светлината пее
	върху рамо на дърво и са птици всичките листа,
	плаж, където утрото намира весели съзвездия от очи,
	кошница със плодове, подобно огън,
	и лъжа, която храни,
	огледала от този свят, врати на оня свят,
	трепета спокоен на морето в пладнешкия час,
	мигаща безкрайност,
	степ.
P$
