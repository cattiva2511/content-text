P>
	Влюбя ли се, аз съм тъжна и смирена,
	мога небесата да сваля, когато
	вплитам моята душа на друг в душата.
	Ти не ще намериш пух по-мек от мене.

	Никоя ръцете като мен не гали
	и не се прикътва в блян едничък само
	и душа човешка с нежност по-голяма
	не побира в толкоз крехко малко тяло.

	Мра върху очите, ако ги усетя
	като живи птици, трепнали с крилете,
	за да хвръкнат изпод белите ми пръсти.

	Знам да очаровам с тъмна реч душата,
	знам и да мълча, възлезе ли луната,
	едра и червена, над горите гъсти.
P$
