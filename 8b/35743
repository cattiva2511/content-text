P>
D>
	На Хосе Оливио Хаменес
D$

	Сбират ни и свързват примки от мастило
	с тези имена, които ни обграждат.
	Планини от книги, отливи от багри,
	прилив на море от думи и от букви.

	Свъсеният свят на бързащите хора
	под чадърите отвън приижда
	и затопля тъй хранилището старо,
	дето книгите заключени очакват
	възхищението на дланите, които,
	пазейки кориците им, ги прелистват.

	Лист по лист прошумоляват с радост нежна,
	гласно имена и стихове изричат
	хората, които търсят свой приятел
	сред морето пъстро, дето плуват букви.

@@	1 юни 1964
P$
