P>
	Празни бирени сандъци и угарки
	от цигари бяха дните ми самотни.
	Както фигури на телевизора в екрана
	преминават и се губят, тъй животът ми премина,
	Както бързите автомобили по шосето
	с музика на радио и смехове момински…
	Мина бърза хубостта като модела
	на колите и излезлите от мода песни.
	Не остана нищо от онез години, нищо,
	само празни бирени сандъци и угарки,
	смях във снимки моментални, скъсани билети,
	стърготините, с които баровете призори метяха.
P$
