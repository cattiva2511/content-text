P>
	Треска, кръвохрачене и изпотявания нощни.
	И животът, който можеше да бъде и не беше.
	Кашлица. Кашлица. Кашлица.
	Прати да повикат лекар.
	— Казвай тридесет и три.
	— Тридесет и три… тридесет и три… тридесет и три.
	— Дишай.

	. . . . . . . . . . . . . . . . . . . . . . . . . .

	Господинът има в левия си дроб една каверна
							и инфилтрат във десния си дроб,
	— Докторе, не може ли тогава да започнем пневмоторакс?
	— Не, едно танго от Аржентина можем само да посвирим.
P$
