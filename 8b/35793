P>
	При свършване на боя
	боецът бе убит, един човек дойде при него
	и му рече: „Не умирай! Много те обичам“
	Но продължаваше, уви, трупът да стине.

	Притекоха се двама, рекоха му също:
	„Не ни оставяй! Дръж се, брат! Върни се към живота!“
	Но продължаваше, уви, трупът да стине.

	След тях дойдоха двайсет, сто, хиляда
	и викаха: „Такава обич, а не може да сломи смъртта!“
	Но продължаваше, уви, трупът да стине.

	Наобиколиха го милиони хора
	с молба единодушно: „Остани, не ни напущай, брат!“
	Но продължаваше, уви, трупът да стине.

	Тогава всички хора на земята
	го наобиколиха; зърна ги трупът, печален, развълнуван:
	във строя им застана бавно,
	прегърна първия човек и тръгна…
P$
