P>
	Вода от ручеите пия до насита
	и по полетата безгрижна скитам,

	подпирайки се с клон от рошково дърво,
	познало сладостта на не едно гнездо.

	Така прекарвам дните, смугла и щастлива,
	върху килима дъхав на тревата дива.

	На ягоди със сочното месо се храня аз
	и търся грозда на малиновия храст.

	Плътта ми е пропита с топлото ухание
	на зрели пасбища. Косите ми разстлани

	разпръсват, тъмни, дъх на слънце и сено
	с дъха на мента и цъфтяща ръж ведно.

	Препускам млада, здрава, моят лик е весел,
	като да съм богиня на житата и овеса.

	По-чиста от Диана, аз дъхтя
	на росни злакове, родени в утринта.
P$
