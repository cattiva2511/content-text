P>
	Умре ли, боже мой, андински* парий
	[* андински — който е „от региона на Андите“ — Б.р.]
	(скитник сляп без дом, без светлина, без нищо свое,
	на пътищата прашни вечен жител, тръгнал
	да търси упорито милостиня
	за своя глад зловещ); умре ли,
	без да съзнава,
	за него няма поплак,
	ни свещ, ни гроб дълбок,
	ни даже погребение…
	Кондорите, в жалейка,
	единодушно му изтръгват
	очите като на животно и плътта му —
	плът на говедо мършаво и пуздраво* влечуго
	[* пуздраво — лишено от тлъстина, мършаво — Б.р.]
	един през друг със остра човка гълтат…
	Остават после да белеят
	във някое пустинно чуждо място —
	наглед тревясало, наглед спокойно,
	сирашките останки на печалните му кости!
P$
