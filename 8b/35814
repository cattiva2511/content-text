P>
	Душата ми е кладенец с вода безмълвна и дълбока,
	във чийто свят тържествено и неизменно дните
	се точат, свойта суета и ропот светски угасили
	в спокойствието подквасвано от празнотите мъртви.

	Водата долу светлина агонизираща излъчва:
	в кръга на сенките кипи сияние болнаво
	и лимфи върху дъното съсирени във черни тини
	с безкръвни сини блясъци оттам фосфоресцират.

	Душата ми е кладенец. Заспалият пейзаж неясно
	във застоялата вода възниква и се губи,
	а долу в най-дълбокото от хиляди години кряка
	една невероятно зла и саможива жаба.

	Понякога при прилива с изгряването на луната
	добива кладенецът чар заскитан на легенда,
	дочува се дълбокото ква-ква на жабата в водата
	и чувство неочаквано за вечност го изпълва.
P$
