P>
	Сега отново да запеем, душо моя,
	без думи да запеем.
	От образи се съблечи и подрежи ти
	лозите си листати.

	Ширата в линовете* кипнала не смесвай
	[* линове — издълбани в камък или масивно дърво корита за размачкване на гроздето, от което ще се прави вино — Б.р.]
	с подправки благовонни,
	така ще имаш вино просто, ала чисто,
	защото е домашно.

	Върви по пътя стар, за да ти бъде ясен
	копнежът благороден —
	и бягай от реториката празношумна,
	смутила твойто детство.

	Ти остаря, душа. Дърво, което стига
	годините на зрелост.
	Подобно плод узрял увисва твойто чувство
	от клона най-издигнат.

	Разлистеният клон, ухаел в мойта песен,
	сега е цял оголен…
	Плодът да се налее, трябваше листата
	от клона да изпадат.

	Такава си, душа, във твойто знойно лято,
	разголена и бяла,
	въззета към мълчанието хилядолетно
	на звездната далечност.
P$
