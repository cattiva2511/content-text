P>
	Стига само да ти кимна
	лекичко и отдалеко,
	за да дойдеш ти със мене,
	за да бъдеш мой навеки…

	Но това не ще направя.

	От върха на миговете
	падналата дума бърза,
	пресушава океани
	и земи далечни свързва.

	Няма думата да кажа.

	За да ме познаеш лесно
	между ветровете мощни,
	загасявам моите мисли
	и обличам дрехи нощни,

	изнамерени от мене.

	И дорде не ме откриеш,
	слънцето все тъй ще свети
	и на времето със хода
	все ще плуват световете.

	И един ден ще угасна.
P$
