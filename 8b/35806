P>
	Когато за душата някой ти говори,
	джобовете си хубаво пази.
	Такава мъдрост ни дойде на гости
	от мястото, което се нарича Запад.

	По-рано слънцето блестеше
	високо горе, ниско доле, вътре.
	Даряваше то сила на ръцете,
	а страст и огън на душата.

	Човекът имаше една квартира,
	едно занятие, една душа,
	една величина, едничко място
	между останалите хора.

	Дойдоха после други люде,
	които нямаха сърце.
	Те златото претегляха с везни.
	И те ни дадоха поука.

	Сега живеем със тъмници,
	с епископи и със войници. Знаем,
	че е едно доброто,
	а друго — злото.

	Че скръб не е скръбта,
	ни глад — гладът,
	че нейде на небето
	сме всички равни.
P$
