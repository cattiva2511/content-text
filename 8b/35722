P>
	Добре е всичко; злакът росен във лъката
	и въздухът със диамантено свистене,
	рисунките на клончетата разлюлени
	и палмата високо горе в светлината.

	Добре е всичко: на любимата косата,
	с небе пътуващо водата устремена,
	на любещите устни влажността червена
	и в знамето напиращия роден вятър.

	Добре е, че сънува сънища момчето,
	че януари е, а синьо е небето
	и розата разтваря крехки листовце.

	Добре, че се живее и че се умира,
	добре е слънцето, луната и всемира,
	не е добре едничко моето сърце.
P$
