P>
	С градската нощ от камък и суша
	влиза полето в моята стая.
	Протяга зелени ръце с часовници ръчни от птици,
	с гривни от листи.
	Носи река във ръката.
	Влиза и синьото небе на полето
	с кошница перли, току-що обрани.
	Сяда морето редом със мене,
	проснало своята бяла опашка по пода.
	От мълчанието никне дърво от музика бавна.
	От дървото увисват всички хубави думи,
	блещукат, узряват и падат.
	Пещера е челото ми, дето светкавицата обитава…
	Насели се всичко с крила.
	Истина ли е, кажи ми, че иде полето от толкоз далече,
	или си ти и съня, който сънуваш до мене?
P$
