P>
	Пълна с мъртъвци е мойта къща:
	моето семейство и родина,
	моята квартира във чужбина
	и светът, от мене скритом гледан.

	Някога като дете закривах
	цялото небе с едничко цвете.
	От какво ли тяло ще изтръгна
	сянка да живея с малко нежност?

	Мъртвите ще слушам как говорят,
	та светът такъв да си остане,
	но жив образ трябва да целувам,
	за да мога да живея утре.

	За да мога да живея, трябва
	да съм част от хората сплотени.
	Нося цвете във ръката, пее
	ден един като човек във мене.

	Тъмните тълпи ще ми помогнат;
	не е само миг на скръб и радост:
	как безкрайна ширва се земята,
	щом в едно се свържат всички хора!
P$
