P>
	Заводът захарен неспирно гълта хора
	и пълни с хъркане предсмъртно долината.
	Дърво без клон и лист, коминът му грамаден
	застила горе с дим зениците Христови.

	Поти се, работи и работи без отдих.
	Свирепа вечност. Вечност от негаснещ огън.
	Работниците се оплакват. Дим и ропот.
	Ала нехай за тях заводът от желязо.

	С търбуха на циклоп и със гигантски зъби
	той смила на брашно тръстиковите снопи
	и заедно с тръстиките по пъклен начин
	живота на работниците също смила.

	Надзорник тъмен, на сирената му воят
	прилича на камшик: властта си служи с него
	за казън вечна. И циклопа му подхранва
	на индиански роби ветровете бурни.

	Река от Мараньон по-буйна, по-дълбока,
	река от захар блика с титанична сила.
	Но тя не ще от свойто изобилие капка
	да ни даде… и влива се в морето чуждо!

	Заводът и човекът, стонът му в завода.
	Труд вечен. Господар. Безправен роб. Желязо.
	Кой вижда туй? Кой чува туй? Земята? Господ?
	Но той от толкоз пушек глух и сляп е вече.
P$
