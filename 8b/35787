P>
	Баща ми спи. Ликът му величав
	прилича на сърце спокойно;
	сега е толкоз сладък…
	и нещо има ли горчиво в него, туй съм аз.

	Самотен е домът; във стаята се молят;
	днес няма пак от синовете вести.
	Баща ми се събужда; той изслушва
	бягството в Египет и сподавеното сбогом.
	Сега е толкоз близко всичко;
	и нещо има ли горчиво в него, туй съм аз.

	А мама ходи из овощната градина,
	предвкусва вкус, без вкус останал вече.
	Сега е толкоз нежна:
	любов, крило и полет цяла.

	Самотен е домът; без смях и врява,
	без вест, без свежест и без детство.
	И нещо има ли разбито тая вечер,
	което слиза и скрибуца,
	това са двата стари, бели, криви пътя.
	Сърцето ми по тях самотно крета.
P$
