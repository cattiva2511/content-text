P>
	През Антилското море лазурно
	плава кораб, чуден път поел:
	плава, плава корабът от книга
	без кормчия смел.

	От Хавана чак до Портобело,
	от Ямайка чак до Тринидат,
	плава, плава корабът от книга
	и без капитан.

	Негърка пътува на кърмата,
	на носа — испанец тъмноок:
	плава, плава корабът от книга
	в синия простор.

	Острови незнайни отминава,
	острови и острови безброй,
	плава, плава корабът от книга,
	без да знай покой.

	Тъмен топ, от шоколад направен,
	гръмна срещу кораба голям,
	топ от сладка захар, бяла захар
	му отвърна там.

	Ах ти, кораб мой, със книжна броня,
	през морето чуден път поел!
	Ах ти, кораб мой, и бял, и черен,
	без кормчия смел!

	Чезне, чезне негърката черна
	със испанеца ведно, ведно;
	плава, плава корабът от книга,
	плава без платно.
P$
