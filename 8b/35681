P>
	Когато погребението мина,
	мъжете, насъбрани в кафенето,
	свалиха шапка машинално.
	Те поздравяваха разсеяно смъртта.
	Обърнали се бяха всички към живота,
	пленени от живота,
	повярвали в живота.

	Един от тях свали обаче шапката си бавно,
	със дълъг поглед към ковчега,
	Той знаеше — животът е вълнение жестоко и безцелно,
	животът е измяна,
	и поздравяваше материята вечна,
	която преминаваше край него:
	завинаги освободена от угасналия дух.
P$
