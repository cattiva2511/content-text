P>
	Понякога си мисля, че най-добре ще бъде,
	ако водата само, водата само храни.
	Една безкрайна радост, като река струяща,
	е да не мисля вече за моя глад и тяло.

	Ако не бе водата, какво била би, боже,
	земята — имай милост! — един приятен къшей.
	С каква стремглавост луда съсухрени бедняци
	земята ще поднасят към твърдите си бърни.

	И може би тогава аз няма да оплаквам
	добрия индианец, бездомния Танулко!
	Защото във стомаха му празен и сирашки
	като във огледало, загледани във него,
	лика си безпогрешно неволно виждат всички…
	Ти днес се виждаш, боже, а аз видях те вече!
P$
