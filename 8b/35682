P>
	Вятърът отнасяше листата.
	Вятърът отнасяше цветята.
	Вятърът отнасяше и плодовете.
			Но оставаше живота мой
			всеки път по-пълен
			с плодове, с цветя, с листа.

	Вятърът отнасяше и светлините.
	Вятърът отнасяше и празничните песни.
	Вятърът отнасяше и аромата.
			Но оставаше живота мой
			всеки път по-пълен
			с аромати, с песни, със звезди.

	Вятърът отнасяше мечтите
	и приятелствата съкровени…
	Вятърът отнасяше жените.
			Но оставаше живота мой
			всеки път по-пълен
			със привързаности и жени.

	Вятърът отнасяше летата,
	твоя смях и твоите целувки…
	Вятърът отнасяше жестоко всичко.
			Но оставаше живота мой
			всеки път по-пълен
			с всичко!
P$
