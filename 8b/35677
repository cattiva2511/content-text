P>
	Шосето, дето се намира мойта къща между два завоя,
	по-забавно е от всеки градски булевард.
	Във градовете всички хора си приличат.
	Всички са еднакви. Всички са един от друг неразличими.
	А тук не са: душа си има всеки очевидно.
	Единствено е всяко същество.
	И кучетата също.
	Тези селски кучета приличат на търговци:
	ходят винаги грижовни.
	А колко хора си отиват и се връщат!
	И всяко нещо е такова, че аз трябва много да размислям:
	погребението пешком, млекарската каручка —
			теглена от вироглаво жилаво козелче.
	Не липсва и шуртението на водата,
	което със гласа на символите да внушава,
	че животът си отива! Че животът си отива!
	И младостта ще свърши скоро.
P$
