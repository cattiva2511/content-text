P>
	Излязоха си всички тоя ден неделен
	и аз останах у дома самичък.
	Мълчанието в стаите е влязло
	и сякаш е заспало на леглата бели.
	Едничка нишката кристална на водата
	съдбата си от мокрота тъче на двора.
	В набъбналата самота на тихата неделя
	отново ранните си стихове прочетох,
	онези стихове, които пишех неспокойно
	и моята душа детинска назоваваше поеми.
	Злочести и наивни стихове,
	със поривите първи на сърцето сътворени.
	Сърце злочесто, ти ги пя тогава
	и вложи цяла своята надежда в тях.
	Ала какво ли мога аз да сторя,
	ако закон е всичко да умира,
	ако неделята умира също?
	От прага мълчалив на мойта стая
	отишло си е слънцето на пръсти
	и да запали в тъмното звездите,
	на покривите вятърът се качва.
P$
