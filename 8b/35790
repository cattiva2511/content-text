P>
	Аз ще умра в Париж при хладен дъжд проливен,
	в един навъсен ден, за който аз си спомням.
	Аз ще умра в Париж — не се страхувам никак —
	в един четвъртък, както днешния, наесен.

	Ще е четвъртък пак, защото днес, четвъртък,
	когато пиша, костите на раменете
	болят ме страшно, и във пътя ми изминат
	се виждам както никога до днес самотен.

	Умря Валехо, биеха го него всички,
	без той на никого да е направил нищо;
	жестоко биеха го с пръте и жестоко

	го шибаха с въже; свидетели са дните
	четвъртъчни и костите на раменете,
	дъждът проливен, пътищата, самотата.
P$
