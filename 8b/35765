P>
	Притихналата пладня се разтапя.
	Мирише на кози и морска пяна.
	Кракът оставя сянката си на шосето
	и отива да танцува.

	Земята свойта кръв прелива във кръвта човешка;
	гробовната и празничната, живата земя,
	опора на крака, тревога на крило, терзание на кораб,
	проклета ли или щастлива, хубава е винаги земята.
	Морето влюбено във нея
	и празничният въздух, който я съблича,
	намръщват вежди три пъти, когато древната зора
	земя и огън слива в песен плодоносна.

	Земя! Глас морски,
	граница и честолюбие, щастливо зърно,
	керамика и героиня.
	Синее тя от километрите, докосват я ръцете,
	изпълнена с омраза, обич и надежда.
	За да се наслаждава,
	дискохвъргачът Александър вдъхва въздуха на Брахма.
	За да помогне да те притежават,
	линее Леонардо в крепостите на Милано.
	Увенчаха те с орли и укрепления военни
	и тебе, полска хубава земя,
	лъхтяща на коза и морска пяна.
P$
