P>
	Върти се пладнята в кръга
	на гуайакана*, с нея се върти
	[* гуайакана — южноамериканско дърво с изключително твърда дървесина — Б.р.]
	оста от гуайакан,
	която се във пладнята върти.

	Воловете отдолу стенат…
	Тръстиката простенва във въртежа
	на гуайакановата ос
	отдолу под ярема.

	И се върти във пладнята човекът,
	гуайакан запрегнат във ярема,
	простенва пъстър във въртежа
	на гуайакановата ос,
	където прикачен яремът стене.

	Човекът впрегнат също стене…

	Мелачка от гуайакан
	във непрекъснато въртене!
P$
