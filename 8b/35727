P>
	Ти не постигна нищо — времето ми казва, —
	изгуби всичко в твойта глупава борба
	сам срещу боговете. Думите еднички ти остават.
	Не бе ти нищо: ни баща, ни воин,
	ни поданик, ни княз, ни Диоген;
	и днес смъртта — мълчание и рак във твойто гърло —
	те кара да целуваш плютите от теб развалини.

	Но аз глухарче бях веднъж; друг път — титан
	от сянката си уязвим. Живях:
	дърво от пламъци и посев на стопанин,
	света за миг понесъл върху свойто тяло.

	Повтаря глупавият чак до ешафода тези думи
	непрекъснато: живях!
P$
