P>
	Един старик живее в мен и фабрикува мойта смърт.
	Под неговия дъх превръщат се годините във пепел,
	разлагат плодовете захарта си
	и скрежът навестява моя органичен лабиринт.

	От своята засада този гост манипулира
	със вятър, със стрелки и бледи вещества.
	Понякога, дордето спя, се чува с часовете
	как сладка течност се налива в неговата кана.

	Той мойта кожа с жълтата си химия изкъпа.
	Той климата на моята ръка смекчи.
	Намясто своето лице аз неговото с бръчки
	намирам във огледалата.

	Той заговорничи в дълбочината на плътта ми,
	де трепка лоното като животно уморено,
	и сред зелени вещества, реторти равнодушни
	със хода на годините смъртта ми фабрикува.
P$
