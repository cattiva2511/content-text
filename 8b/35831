P>
	Нека твоят стих е като ключ,
	който хиляди врати отваря.
	Пада лист: прелита нещо;
	гледат ли очите, трябва да повярват,
	слуша ли душата, трябва да трепери.

	Нови светове откривай и за свойто слово се грижи;
	прилагателното не съживява ли, убива.

	Във века на нервите живеем.
	Мускулът в музея
	като спомен висне;
	ала не затуй ний имаме по-малко сила:
	истинската мощ
	обитава във главата.

	Розата защо възпявате, поети!
	Нека тя в стиха да разцъфти;
	само зарад нас
	под слънцето живеят
	всичките неща.
	Всеки истински поет е малък бог.

	Обичам те, жена на моето пътуване голямо.

	Обичам те, жена на моето пътуване голямо,
	както синьото море — водата,
	чрез която съществува
	и която му дарява право да се назове море
	и да отразява месеца, звездите и небето.
P$
