P>
	Коленичил на майка си в корема,
	аз можех само да се моля,
	през процепа на нейната уста уханна
	понякога разкоша външен изненадвах;
	аз не познавах хода на реалността,
	но щом усмихнеше се мама,
	наместваше се средиземноморски огън
	в чупливите греди на моите кости.

	Бе непредвидено разсъмване за мен самия
	и в тези вечери на хубост и на нищета
	можах да чуя на градушката екът
	през мускулестия прозорец на плътта;
	на колене със месеци прекарал,
	за моите оръжия се грижех,
	броях минутите, ритмичните въздишки,
	които ме деляха от нощта полярна.

	Живота сграбчих бързо
	с ръце тъй малки, че едва
	обхващаха едно яйце на гълъб:
	играейки, усуквах се по най-различен начин,
	подобно жицата от злато,
	и в друго съществование ме хвърляше лъчът й.

	Косите и краката поздравиха с нежен грохот
	семафора на най-горещата неделя,
	Тогаз намерих чак до свойте устни
	отдушника, със който се прощавах,
	и аз заспах във щастието дълбоко,
	което хората изпитват,
	когато въздуха познаят.
P$
