P>
	Мек, мокър, нежен, непорочен и блестящ
	е пясъкът, когато вече се разсъмне,
	а още висне над околностите тъмни
	на тъничка мъгла раздипления плащ.

	От старата смоковница един петел
	внезапно с храброст нападателна се мята
	и тичал по чифлика малък мълчешката,
	се спира и надава своя повик смел.

	И вдига крак с привична сигурност веднага
	към ярката, която като луда бяга
	да се спаси от мъжкия му досег див,

	и той крака си слага в пясъка тогава,
	де стъпката му отпечатана остава
	досущ като божествен йероглиф.
P$
