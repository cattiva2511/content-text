P>
	Слизат индианците от Миско,
	тъмна синева на гръб понесли,
	и градът огромен ги приема
	с улици изплашени и черни,
	с кичури от светлини, които
	като нощните звезди угасват,
	блесне ли над стрехите зората.

	Шум неспирен на сърца оставят
	техните ръце, които бързо
	вятъра гребат като лопати;
	и от ходилата им остават
	като щампи стъпките им боси
	по изстиналия прах на друма.

	Белите звезди, които ниско
	грейват в Миско, в Миско си остават:
	индианците добри ги вземат
	вместо кошници и ги напълват
	със кокошки и розетки бели
	от разкошни цветове на юка.

	От живота ни по-тих и скромен
	е на индианците живота
	и когато слизат те във Миско,
	чува се понякога дъхът им
	как във сините им устни съска,
	сякаш е копринена змия.
P$
