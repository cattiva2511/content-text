P>
	Свирачът черен със китара
	очите си широко е отворил.
	Мулатката лежи нехайно,
	с очи затворени в хамака.

	От грифа негърът очи повдига,
	потърсил палмови горички,
	където се изкачва песента му
	със сока земен към небето.

	Мулатката ленива от хамака
	заспива кротко, за да слезе
	на корените във покоя,
	в прохладата дълбока на гирана*.
	[* гиран (геран) — турцизъм за „кладенец“ — Б.р.]

	Изтръгва негърът пейзажа
	от дъното на своята китара.
	Отворените му очи създават
	колибки, облаци и палми.

	Мулатката ленива от хамака
	клепачите си спуска ниско,
	та да запази тъй пейзажа,
	от негърът сега наложен.
P$
