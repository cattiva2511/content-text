P>
#	1

	Ех, никога не ще се върне вече
	нежността позната, словото сърдечно,
	което бликаше от моята уста,

	Никога ръката скъпа няма вече
	да жъне нежно моите къдри.

	Никога не ще е младостта ми
	просторна къща с птици и деца огряна.
	Сбогом на земята, затанцувала около мене.

	Навлизам в твойто време, самота, във твоята ръка
	съдба.

#	2

	Тук ти ми държиш ръката, таз, която вдигнах
	от земята, пълна като клас през август.
	Тук са моите сетива
	като щастлива мрежа,
	моето сърце, место на клади,
	и мойто тяло винаги със мене.

	Дойдох щастлива аз като реките,
	запяла под небе от върбалаци и тополи
	към това море от обич хубава и ширна.

	Аз не чакам вече, аз живея.

#	3

	Ден на велелепие
	и на изобилие.
	Жътвата ме тегне
	на полата.

	Мили мои, отворете
	порти и прозорци.
	Поканете
	хората във мойта къща.

	Дайте хляб на всички,
	подслонете всички.
	Гълъбите не пъдете,
	ако слязат.
P$
