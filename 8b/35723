P>
	Без теб, от теб загубена, една неделя
	прилича на тунел с опушени стени,
	където крача и ми свети твойто име,
	и без да знаем, ясна нощ наподобява
	или е понеделник, преоблечен във неделя;
	лазурен ден, когато отпуск нямаш.

	Вали в това стихотворение, ти го усещаш
	със твоята душа подобно на стъкло;
	вали разлъката като вода печална
	и синя върху моето прокудено чело.

	Разбрах аз как едничка малка дума,
	подобна на карфица с топчица като луна
	или на лекото сърце на пеперуда,
	може да издигне крепостни стени,
	да умъртви внезапно утрото изгряло,
	да изпари градини и лазури,
	деня да счупи като перуника,
	в зърна от сол очите да превърне.

	Разбрах аз как една-едничка дума
	на сабите от синята стомана
	и с острото призвание на тръна
	може да е в светлината като рана,
	която ни боли в средеца на живота.

	Вали в това стихотворение и се върти
	земята ни като далечна въртележка:
	ти толкоз близо си до мен, че те не виждам,
	създадена от моята мечта и мойте думи.

	За тебе мисля аз зад всяко разстояние,
	за твоя глас, що ми неделите открива,
	и твоята усмивка като цвят заскитан
	от твоя образ пада в моята душа.

	Със своите листи полетяла към нощта,
	от ситен дъжд и от покруса набраздена,
	неделята без твоя поглед благ пристига
	като писмо, изпратено погрешно.

	И вечерта, девойко, е печална като въздух,
	където, преди малко роза е цъфтяла;
	от твоето отсъствие тука обграден,
	аз съм създаден за любов и само като мъж,
P$
