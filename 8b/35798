P>
	Вода чудесна, францисканска,
	кръв бяла на полята знойни,
	вода с вкуса и със боята
	на оживялата надежда
	(ти си напева и душата),
	на гледката възхвала дивна.

	Към тебе слънцето се спуща
	(по стълба сякаш слиза, слиза)
	и безразсъдно, жадно търси,
	вода, да се огледа в тебе.

	Протяга морен злакът корен
	и пие той и те обича,
	когато се разливаш бяла,
	подобно сестринска усмивка.

	Вода приятна, францисканска,
	душа засмяна на пейзажа.
	Вода е също мойта песен,
	вода тя сродна търси.
P$
