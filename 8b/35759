P>
	Щерки: много малко съм ви писал,
	пък и днес набързо пиша.
	Искам да ви кажа,
	че когато тая напаст мине
	и ще мога аз отново с вас да бъда,
	седнал във креслото, в радиото вслушан,
	как ли ще се смееме на тез неща
	и на тези стихове, и тез ботуши,
	и на мутрите на някои хора,
	и дори на дрехите, които днеска нося.

	Но ако това не мине
	и не бъдем заедно в креслата,
	и ботушите не се завърнат,
	знайте, че не съм могъл
	да постъпя другояче.
	Чувствувайте се горди с мойто име,
	че минава като нишка
	вредом през книжата.
	Радвайте се, че сте живи,
	то е хубаво и мило нещо,
	както сме се радвали и ние,
	пламенно обичайте нещата.
	И понякога си спомняйте за мене
	с чиста радост.
P$
