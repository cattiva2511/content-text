P>
	О, ветре бръз на есента, крилата ти развеселяват
	овчарските игри и в своята разходка
	сигнали нежни даваш с класовете!
	Вълшебнико на есента!
	Люлее твоят дух градините, отрупани със плод,
	и твоето присъствие лукаво
	повдига гроздовете натежали.
	Круша от сребро и ябълка узряла или неузряла,
	смокиня тъмноморава и сладка като здрача.
	Ръката и крилото ти дърветата раздрусват
	и се долавя тъмен шум на плодове, които падат.
	О, ветре бръз на есента, вълшебнико потаен
	на есента!

	Ти галиш ширните жита на о`бичната Аржентина,
	търкаляш синкавите камъни по Андите надолу
	и пред очите ми възправяш нова радост.
	Издигай свободата на американските народи,
	разтваряй и сърцата на американските народи,
	помагай да узряват техните души,
						все още таткова горчиви,
	обвивай в тъканите твои златни
	съдбовната надежда на американските народи.
	Вдъхни им вярата върховна във съдбата
	и добродетелта на твоето присъствие лукаво.
	Раздрусвай ги като дърветата с божествената си походка.
	О, ветре бръз на есента,
	вълшебнико на есента!
P$
