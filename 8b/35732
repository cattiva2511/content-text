P>
	Познавам аз един човек:
	излиза той да си хаби краката из града.
	Излиза, без да знае
	къде да се насочи с отмалелите си кости
	и своите очи, които се измарят всекидневно
	от вестниците стари по различните кантори.

	Капитан, опропастен от скитане по улиците градски,
	затворник клет на баровете с техните димящи клетки,
	жътвар на гледки и лица,
	на жълти папироси и хартия бяла;
	свидетел на най-дребни произшествия,
	където си ухото губят чашите за шоколад,
	свидетел и на рака мокър и окалян,
	който кожата горчива на обущата му ръфа.

	Без работа, подобен на онези псета,
	които препикават мълчаливо
	ъглите на света.
	Понякога със своето печално, незаето чело
	той мисли за глада и за неща насъщни:
	толкова пшеница по земята, толкова пшеница,
	а ни къшей хляб, ни къшей хляб за моята уста;
	толкова професии и толкова тирани,
	а ни една-едничка пушка в моите ръце.
P$
