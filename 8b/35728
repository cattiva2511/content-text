P>
	Знам, че живея в този ден красив и мирен,
	до тебе близо легнал. Лято е. От зноя
	затоплени, овошките в ръката твоя
	сред пладнята изливат гъстия си мирис.

	Не беше този свят лъчист, преди честити
	да се излегнем тук. Не бива от копнежа
	ний да изтръгваме човешката и свежа
	любов, която предизвиква и звездите!

	Аз тичам гол към синевата на морето.
	Като при слънце връщам се при теб и, слети,
	се раждаме в познанието ни взаимно.

	Усещам аз потта на пладнята гореща.
	Червено вино пием в празничната среща,
	в която за смъртта си спомняме предимно.
P$
