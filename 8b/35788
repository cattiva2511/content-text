P>
	Брате, днес на каменната пейка аз седя пред къщи
	дето ти ни липсваш безвъзвратно?
	Спомням си как в този час играехме и мама
	ни погалваше: „Дечица, стига…“

	Ето аз се скривам,
	както някога по време на вечерните молитви,
	и очаквам да не ме намериш.
	После в гостната, из коридорите, на пруста
	скриваш се пък ти и аз не те намирам.
	Спомням си, че стигахме до плач
	в тая криеница, брате.

	Мигел, ти се скри
	на разсъмване подир една гореща августовска нощ;
	ала вместо да се скриеш весел, беше тъжен.
	И сърце близнашко твое от онези дни залезли,
	аз се отегчавам, че не те намирам.
	Вече пада на душата сянка.

	Чуй ме, брате мой, не се бави,
	покажи се. Хайде. Може да се разтревожи мама.
P$
