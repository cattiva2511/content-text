P>
	Човекът, който спи, прилича на дете.
	Човекът, който спи, е от дете по-чист,
	той е като ангел.

	Лицето му напомня лунна нощ;
	държи в ръцете си душата на едни гърди,
	а под очите сянката спокойна на нещата има.

	В леглото, дето спя, не искам да лежат жени:
	подбуждат тялото ми, мойте сънища смущават.
	Защо да цапам тъй невинността вълшебна на съня?

	Човекът, който спи, е винаги самотен;
	живее в свят, свят само негов, свят различен,
	където невалидни са научните закони.
	Човекът, който спи, познава чудесата.
	Човекът, който спи, надниква в рая.
	Човекът, който спи, е по-добър от мъртъвците.
P$
