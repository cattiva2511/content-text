P>
	Децата въглищари
	кръстосват из града.

	— Хайде, въглищаря!
	И подкарат със камшик добичетата кротки.

	Катърите са мършави и стари.
	По шест чувала дървен въглен мъкне всеки.
	По шест кърпени чувала,
	отдето въглищата дребни падат.

	На съмване една старица, пъшкайки, навежда се и ги събира.
	— Хайде, въглищаря!

	Еднички тези рахитични същества
	играят със катърите презрени.
	Зората простодушна сякаш е създадена за тях.
	Нищожна, простодушна нищета!
	Вий работите, както си играете, чудесни въглищари!

	— Хайде, въглищаря!

	На връщане те ръфат хляб, изпълнен с въглен,
	покатерили се върху своите катъри,
	препускат ги да видят чий най-бързо бяга,
	танцувайки, кандилкайки се на самарите
							като плашила беззащитни.
P$
