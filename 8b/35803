P>
E>
	„… доказано е съществуването на радиоактивни
	вещества още в минералите, включващи сребро
	и олово“.
@	(„Провинциални вести“, Куско, 17. 5. 1955 г.)
E$

	Отивам, моя обич, във града, за да обадя една мина. Мина
	дълбока и без изход никакъв като смъртта.
			Мина, скъпа колкото едно Перу.
	Затова отивам, моя обич, във града,
	отивам във града, за да обадя тая мина.
	Мината сме всички ние.

	За да научи цялата земя,
	отивам аз да я обадя. Тая мина
	не е каквато ти я мислиш. Тая мина
	е пълна с кръв,
	с проклятия,
	с отчаяни слова.

	Макар и да не искат да ме чуят,
	ще викам аз
	наравно със морето,
	високо до небето,
	през гъстите големи дебри.
	Ще викам аз,
	че има една мина, дето всички ние
	сме ограбвани жестоко.

	Затова и тая мина
	не е каквато ти я мислиш. Тая мина
	е от по-ценен минерал: народът;
	мината от нашите бащи,

	мината от наште синове,
	мината на нашта плът,
	където ни изскубват с корен
	свободата.

	Затова отивам, моя обич, във града, да я обадя
	с кашлицата на човека,
	красноречива мостра на това, което струва
	едно Перу.
P$
