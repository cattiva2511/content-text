P>
	Енрике Алвес, поете от Баиа,
	опръскан със роса, сурово мляко
	и нежен тор на кротки крави,
	безкрайно съжалявам, че не мога да отида
	на панаира в Санта Ана.
	Поет съм на града.
	Превърнаха се моите дробове в машини безчовечни
						и се научиха да дишат вкисналия въздух
						на тъмните киносалони.
	Такъв е хлябът, който дяволът замеси.
	Пия мляко от бутилка.
	Говоря с А., един разбойник.
	Ръкувам се със Б., един убиец.
	От ред години слънцето не виждам да изгрява,
			очите си не мия в цветовете на зората.
	Енрике Алвес, поете от Баиа,
	не съм достоен аз да дишам въздуха лъчист на
												селските обори.
P$
