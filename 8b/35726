P>
	Не сполучи да ме победи смъртта.
	Аз живях и се борих. Със тяло
	неуморно срещу моята душа
	в полетите бели на деня.
	Въз руините на Троя писах:
	„Смърт или любов е всичко“,
	и почивка не намерих
	оттогава. Казах в Рим:
	„Няма богове, а само време“,
	и спасение не намерих
	оттогава. Аз мълчах в Испания,
	тъй като покриваше гневът
	със забрава мойта същност,
	моята тревога, мойта кръв;
	и пожарът не е спирал
	оттогава.
				На героя
	за почивка сладка служи
	чуждата земя. Тревата трепка
	със напрашени клепачи,
	сякаш е пчела. Не се предавам:
	искам да живея във война
	всеки ден, като че е последен.

	Моето сърце воюва със морето.
P$
