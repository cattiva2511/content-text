P>
	До изкопа на пътя
	две тела едно до друго;
	изглежда отдалеко, че се любят.

	Един мъж и една девойка, мършави и тънки
	със още топли форми,
	лежат в тревата проснати и се разлагат.

	И като гледа младите ръце,
	около кръста им обвити плътно,
	човек си мисли:
	отдадени бленуват техните уста,
	мълчанията, погледите и ръцете.

	Не се целуват те, целува
	ги сушавия вятър
	на неподвижното горещо лято.

	Един до друг са паднали, лежат
	убити
	две тела до изкопа на пътя.

	И трябваше да са красиви
	посърналите техни сенки,
	прегърнати във вечерта.

	И трябваше да бъдат страшни техните лица
	срещу заплахи
	и мълнии внезапни.

	Тела подобно камък и небитие,
	тела като лъжа, осакатени,
	които не познават своя дял и смърт,
	и в тоя миг, отблизо гледани, са плячка
	на хищните и черни птици.
P$
