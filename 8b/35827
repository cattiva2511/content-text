P>
	От нишата студена, де мъртъв си положен,
	ще те сваля в земята, що слънцето огрява.
	Не знаеха мъжете, че тя е мое ложе
	и трябва да мечтаем на същото възглаве.

	Ще те простра в земята, в прегръдките й неми,
	подобно нежна майка детето си заспало,
	и като люлка сладка земята ще приеме
	изстрадалото твое и потъмняло тяло.

	Земя и прах от рози ще сипя мълчалива
	и в синкавата мека мъглица на луната
	останките ти леки ще се топят пленени.

	Ще си отида с песен за свойта мъст красива,
	че в този ров потаен на никоя ръката
	за твоите бели кости не ще спори със мене!
P$
