P>
	Остави нощта да дойде чак до края на водата,
	остави да скрие бавно сянка цялото море,
	то не спира нощната си обиколка,
	не почива и в сърцето ти все още пее;
	остави нощта да изненада нашто ехо
	и земята твърда на душата твоя.
	Вгледаш ли се, равновесието сенките ще си изгубят
	и водата ще се върне в своето корито.

	Вгледаш ли се в тях, те ще разкъсат своите утроби
	и зората ще излезе от морето,
	за да ни даде измокрена ръка
	със едно свистене продължително и чисто.

	И тогаз ще можем да вървим по пътища и планини
	чак до следващата нощ,
	докато се приближат отново краищата на водата,
	очертанията на огледалото и на луната.
P$
