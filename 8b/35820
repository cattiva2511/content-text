P>
	В очите ми завинаги остана
	видението на талигата със снопи,
	която мина скърцаща и тежка
	и с класове осея друма прашен.

	Сега не настоявай да се смея!
	Не знаеш ти в какви дълбоки спомени потъвам!

	От дъното на моята душа възлиза
	на устните ми вкус приятен на питанга.
	Дори и смуглата ми кожа има
	не знам какво ухание на складена пшеница,
	Ах, бих желала да те отведа със мене
	да спиш поне едничка нощ в полето
	и да прекарам в твоите прегръдки
	под стряхата на някое дърво до изгрев.
	Че аз съм същото момиче диво,
	което ти преди години бе примамил.
P$
