P>
	Славословя радостта,
	дъщеря на утринта,
	спътница крилата:
	радостта безхитростна и свята,
	радостта, която свети
	на смеха във водоскока
	и цъфти подобно цвете
	на венчето с листовцете бели
	и червени на усмивката широка
	или чиста блика във очите заблестели!

	За да я намеря и я видя,
	до самото дъно на душата
	аз копах. (По-бистра е чешмата,
	колкото от по-дълбоко иде.)
	И в това е, мисля си, животът на земята:
	„Хубава безспорно е скръбта,
	но по-хубава е, казвам, брате,
	радостта.“
P$
