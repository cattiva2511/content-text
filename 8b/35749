P>
	Ще назова нещата, хълмите звънливи,
	които виждат празника на ветровете,
	вратите стъклени, дълбоките портали,
	затворени за сянката и тишината.

	И полусянката на стаите потайни,
	която служби прашни набраздяват,
	дървото на човека и на мойто тяло,
	дървото мощно, щом заспя дълбоко.

	И бедността на мястото и прахоляка,
	де се изгубиха следите на баща ми,
	къщята селски от издялан светъл камък
	оголени от сянка, винаги еднакви.

	Не ще забравя ласкавия буен огън
	под покрива на жилището отстранено,
	ни веселото тайнство на дъжда внезапен
	във скромния потир на моята градина.
	Ни твоята стена чудесна, знойно пладне,
	полирана и синя, и безкрайна.

	На лятото със взора неподвижен
	от тротоара ще узнае мойта нежност
	къде побягват жадните недели,
	за да се върнат понеделници унили.

	Нещата толкоз бавно аз ще назовавам,
	че и кога на мойта улица изгубя рая
	и моите забрави я в мечта превърнат,
	да мога да ги викам бързо със зората.
P$
