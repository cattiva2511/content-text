P>
	Ще дойде време,
	когато хората ще разберат безкрая,
	когато крачка
	към вечността ще е животът,
	когато плодоносната земя
	на всички ще предлага своите щастливи жътви
	и съкровения си мед. Ще дойде време,
	когато ще се извисят големи бели градове,
	с възправяни неспирно към небето
	постройки хубави, оголени от суета,
	с колони чисти като жезъл и от мрамор,
	със улици, обнизани от дървеса спокойни.
	Това ще бъде времето, когато
	ще се орат полетата свободно,
	безбройните стада, изпъстрени от светлина,
	като вълни великолепни ще блещукат
	върху зелената трева;
	и винаги ще има в стомните вода,
	в харманите пшеница златна
	и мъничко любов във всяка шепа,
	и топлинка от прелестна надежда.
P$
