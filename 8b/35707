P>
	Човекът от затворнишкия лагер
	ни разпределя слънце всеки ден;
	през тесните пролуки на стрехата
	парчета слънце влизат;
	в най-хубавия ден,
	когато има много слънце във небето,
	ние, политическите във затвора,
	имаме пак само толкоз слънце,
	колкото ни дава тъмничарят.

	Пет прозорчета, под всяко
	се намества по един затворник;
	и остават други сто, които правят
	опашка заедно със тях.
	Пред слънчевата лавка
	— гише на гара —
	очакват без пътуване стотина пасажери
	билет да купят
	за железницата на небето.
	Слънчевите дни
	са дни на празник
	и ние си поделяме квадратчетата бели
	като кутия със бисквити.
P$
