P>
D>
	На Василий Насьодкин
D$
	О, черновежда, ти, Украйна,
	мой мъдър край, обикновен,
	в каква ли фантастична тайна
	просторът ти е замъглен?

	Реки с неразгадаем екот,
	лехи, копи — едни и същи…
	Далече, по-далеч, далеко,
	във бездната отиват пътища.

	И с поглед няма да обхванеш
	и пасбища, и възвишения.
	Прощавайте, гори, поляни,
	поле и степ, върби зелени.

	Оставям долини и хълмове,
	и къщиците насред нивите,
	ще плаче някой дълго, дълго,
	очите си с ръка закривайки.

	И нечий поглед ще остане
	в сълзи застинал към небето,
	по-силно ще боли от рана,
	по-бяло от платно — лицето.

	Но на орел в гората душно е,
	сестрице, майко, утешете се,
	от вас не ми е друго нужно,
	а да ме помните и двете.

	Аз само песните безбройни,
	в нивята чути, и в леса,
	като душата неспокойна
	със себе си ще отнеса.

	И — гълъб утро, врана вечер,
	прощално вдишване за мен,
	далеко, надалеч, далече,
	ме вика небосвод червен.

@@	1923
P$
