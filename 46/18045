	Един механик реши, докато работи, да стои ту на единия, ту на другия крак, за да не се уморява много.
	Но от това нищо не излезе и той започна да се уморява повече от преди, а и работата не му спореше както по-рано.
	Извикаха механика в кантората и го наказаха с предупреждение.
	Но механикът реши да надвие натурата си и на работа продължи да стои на един крак.
	Дълго се бори механикът с натурата си и най-накрая, почувствал болка в кръста, която се засилваше с всеки изминал ден, беше принуден да се обърне към лекаря.

@@	(27 август 1936 година)
