P>
	Нощта дълбока тръгна си, денят е надалече,
	блуждаят още сънища и звук не се дочува.
	На изток се роят звезди в мъглата млечна,
	звезда зове зората в небето да изплува.

	От нечии очи роса със дъх на мед
	шурти в тревите тъмни, за блян на пеперудите,
	за този час на изгрева цветята тихо шепнат,
	целуват се в ръжта с метличината будна.

	По склонове и хълмове лежат селца гърбати,
	попили тишината, във времето потънали,
	като юнак огромен възправя се гората –
	със вежди — сивкав мъх, с коса от облак тъмен.

	Отвориха се вече вратите под земята,
	пропя от дълбините петел един самотен,
	и като лебед вдигна се от блатото мъглата,
	със белоснежен пух поръси заревото.

	Земята — синкав дим, снижи се кротко в изгрева,
	нощта загреба някъде с невидимо крило,
	и ласкавият ручей отмерено и жизнено
	запя молитва свята в сребърен псалом.

	Животът сякаш няма го, а пак трепти навсякъде
	замря кръгът на времето, то сбъдна своя сън,
	зора се ражда, близко е и чудото очаквано:
	ще падне лист-звезда и лист ще стане Слънцето.

@@	1920
P$
