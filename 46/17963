P>
	Пламти горещата пустиня, но не диша.
	Като брокат блести сух пясък и жълтее,
	небето също жълто е и мъртво като нея,
	мираж струи и приказката на живота пише.

	Такава тишина, че стигат до слуха ти
	движение на облаци, трептене на лъчите,
	камилата бълнува как влачи зноя в дните си
	и равномерно люшка ездача си по пътя.

	Понякога на пътя, от пясъка изчистени,
	белеят изоставени от пътниците кости,
	и казват на сърцето без думи тази истина:

	„О, бедни пилигрим! Не си единствен, виж ни:
	изгуби много кръв, проля и сълзи скришом.
	Добре дошъл при своите събратя, гостенино!“

@@	1903
P$
