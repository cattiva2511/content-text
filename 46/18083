N	Лято. Писалище. Вдясно от него е вратата. На стената виси картина. На картината е нарисуван кон, който държи със зъби циганин. Олга Петровна цепи дърва. При всеки удар пенснето на носа й пада.
N	Евдоким Осипович седи в креслото и пуши.
N	Олга Петровна замахва с брадвата и удря кютука, но той хич не ще да се разцепва.

	__Евдоким Осипович__: Тюк!

N	Олга Петровна си туря и пенснето и отново удря кютука.

	__Евдоким Осипович__: Тюк!

N	Олга Петровна си туря пенснето и удря кютука.

	__Евдоким Осипович__: Тюк!

N	Олга Петровна си туря пенснето и удря кютука.

	__Евдоким Осипович__: Тюк!
	__Олга Петровна__ _(туря си пенснето)_: Евдоким Осипович! Моля ви да не казвате повече „Тюк“.
	__Евдоким Осипович__: Добре де, добре.

N	Олга Петровна стоварва брадвата връз кютука.

	__Евдоким Осипович__: Тюк!
	__Олга Петровна__ _(намества си пенснето)_: Евдоким Осипович! Обещахте ми да не произнасяте повече думата „тюк“!
	__Евдоким Осипович__: Добре де, добре, Олга Петровна! Няма вече.

N	Олга Петровна замахва с брадвата.

	__Евдоким Осипович__: Тюк!
	__Олга Петровна__ _(туря си пенснето)_: Ама това е безобразие! Уж сте възрастен човек, а не разбирате от човешка молба!
	__Евдоким Осипович__: Олга Петровна! Работете си спокойно. Повече няма да ви преча.
	__Олга Петровна__: Моля ви, много ви моля, оставете ме да разцепя поне едно дърво!
	__Евдоким Осипович__: Ама, разбира се, цепете си, цепете.

N	Олга Петровна удря с брадвата по кютука.

	__Евдоким Осипович__: Тюк!

N	Олга Петровна изпуска брадвата, отваря уста, но от нея не излиза и звук. Евдоким Осипович става от креслото, оглежда Олга Петровна от главата до петите и си тръгва, без да бърза. Олга Петровна стои като вкопана, със зяпнала уста, вторачена в гърба на Евдоким Осипович.

N	Завесата бавно пада.
