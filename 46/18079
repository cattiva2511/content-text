	__Макаров__: Тук, в тази книга, пише за нашите желания и за сбъдването им. Прочети я и ще проумееш, че желанията ни са суета на суетите. Освен това ще разбереш колко лесно се изпълнява чуждото желание и колко трудно се изпълнява собственото.
	__Петерсен__: Нещо много тържествено заприказва. Така приказват индианските вождове.
	__Макаров__: За книга като тази може да се говори само възвишено. Свалям си шапката дори като мисля за нея.
	__Петерсен__: А миеш ли си ръцете, преди да я пипнеш?
	__Макаров__: Да, и ръцете трябва да се мият.
	__Петерсен__: Да беше си измил за всеки случай и краката.
	__Макаров__: Това не е остроумно, а просто грубо.
	__Петерсен__: Всъщност що за книга е това?
	__Макаров__: Дори името й е тайнствено…
	__Петерсен__: Хи-хи-хи!
	__Макаров__: Книгата се нарича МАЛГИЛ.

N	Петерсен изчезва.

	__Макаров__: Господи! Какво стана? Петерсен!
	__Гласът на Петерсен__: Какво стана, Макаров! Къде съм?
	__Макаров__: Къде си? Не те виждам?
	__Гласът на Петерсен__: А ти къде си? И аз не те виждам!… Какви са тези балони?
	__Макаров__: Какво да правим? Петерсен, чуваш ли ме?
	__Гласът на Петерсен__: Чувам те! Но какво стана? И какви са тези балони?
	__Макаров__: Можеш ли да се движиш?
	__Гласът на Петерсен__: Макаров! Виждаш ли тези балони?
	__Макаров__: Какви балони?
	__Гласът на Петерсен__: Пуснете ме!… Пуснете ме!… Макаров!…

N	Тишина. Макаров стои ужасе`н, после взема книгата и я разтваря.

	__Макаров__ _(чете)_: „… Човек постепенно губи формата си и се превръща в балон. И превръщайки се в балон, човекът губи всичките си желания.“

N	Завеса.
