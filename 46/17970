P>
	Ти, смърт, си тъпа: ти човека
	заплашваш с мъртва пустота,
	а ще живеем ний довека
	и там, зад твоята черта!

	Не ще умре в мъгла безгласна
	със живите съюзът твърд.
	Самички, ний сме ти подвластни,
	но заедно — не знаем смърт.

	И свързани със връзка свята,
	ний правим просто чудеса:
	дочуваме се в глъбината
	и си познаваме гласа.

	Ний, всички живи днеска люде,
	сами не ще сме и тогаз:
	със живите, които любим,
	ще бъдем ний!
	И те — със нас.

	На тебе тънък ти се струва
	проводникът, но той е здрав…

	Потомъко, нали ме чуваш?
	Нали ще кажеш, че съм прав?

@@	1955
P$
