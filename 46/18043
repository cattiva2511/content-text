	__Григориев__ _(като удря Семьонов по муцуната)_: Ето че дойде и зимата! Време е да запалим печката. Как мислите?
	__Семьонов__: Според мен, ако се погледне сериозно на забележката ви, май че наистина е дошло време да палим печката.
	__Григориев__ _(като удря Семьонов по муцуната)_: А според вас зимата тая година студена ли ще бъде или мека?
	__Семьонов__: Ами ако се съди по това, че лятото беше дъждовно, зимата ще е студена. Когато лятото е дъждовно, зимата винаги е студена.
	__Григориев__ _(като удря Семьонов по муцуната)_: На мене пък никога не ми е студено!
	__Семьонов__: Напълно вярно е това, което казвате, че не ви е студено. Такава ви е натурата.
	__Григориев__ _(удря Семьонов по муцуната)_: И не мръзна!
	__Семьонов__: Ох!
	__Григориев__ _(удря Семьонов по муцуната)_: Какво „Ох“?
	__Семьонов__ _(държи ръката си на бузата)_: Ох! Боли ме лицето!
	__Григориев__ Защо ви боли? _(И при тези думи цапва Семьонов по мутрата.)_
	__Семьонов__ _(пада от стола)_: И аз не знам.
	__Григориев__ _(рита Семьоном по мутрата)_: Мене пък нищо не ме боли!
	__Семьонов__: Аз тебе, мръснико, ще те отуча да се биеш! (Опитва се да стане.)
	__Григориев__ _(удря Семьонов по мутрата)_: Ама и ти си един учител!
	__Семьонов__ _(пада по гръб)_: Свиня мръсна!
	__Григориев__: Я си подбирай изразите!
	__Семьонов__ _(мъчи се да се надигне)_: Много търпях, братко. Стига вече. Ти, изглежда, не разбираш от дума. Сам си си виновен…
	__Григориев__ (рита Семьонов по мутрата с тока на обувката си): Приказвай си, приказвай си! Слушам те!
	__Семьонов__ _(пада по гръб)_: Ох!
N	Влиза Лянев.
	__Лянев__: Ей, какво става тук?
