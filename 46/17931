P>
	Аз мисля натъжен за нашто поколение.
	Над бъдните му дни е пустош без зари,
	а то — под бремето на знания, съмнения,
		в бездейност, ще се рано състари.
		От люлка още ние сме дарени
	от нашите бащи с ум бавен, с грехове,
	животът ни е път без цел и без промени —
		чужд пир — на който ний не сме.

		Към зло и към добро сме срамно равнодушни.
	Без никаква борба ний вехнем в младостта,
	че пред опасността позорно малодушни,
	презрени роби ний сме пред властта.
		Тъй плод червив, без време що узрява,
	ни вкус, нито очи той весели у нас.
	Сред цветовете сам и чужд осиротява,
	часът им за цъфтеж — е негов смъртен час.

	Ума ни пресуши науката безплодна.
	От близък и другар прикрити са у нас
	най-чистите мечти, гласът ни благороден
		с неверието на осмяна страст.
	Едва докоснахме ний чашата с наслада,
		но младост в нас това не съхрани —
	в страха си от пресищане, от всяка радост
		навеки сока жив проляхме ний.

	Мечти в поезия и рожби на изкуство
	не будят вече на възторга сладостта.
	В гърдите си пестим остатъка от чувства,
	зарити с алчност в тях, ненужни за света.
	Обичаме сега и мразим ний случайно —
	без жертва в любовта и в злобата дори,
	в душата ни цари студенина потайна,
		когато плам в кръвта гори.
	И отегчават нас разкошните забави
	на прадедите ни, и техният разврат
	и към смъртта вървим без щастие и слава,
		с насмешка гледайки назад.

	Като тълпа печална, в скорошна забрава,
	без шум и без наслада ще минем над света.
	На вековете ние няма да оставим
		труд гениален, плод на мисълта.
	И гражданин и съдник, бъдният потомък
	ще оскърби праха ни в своя стих без жал,
	тъй както син измамен с присмех зъл припомня
		баща си, всичко пропилял.

@@	1838
P$
