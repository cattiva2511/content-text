	Една баба се надвеси от прозореца от прекомерно любопитство, падна и се преби.
	От прозореца се подаде друга баба и се загледа в размазаната долу, но от прекалено любопитство също се изхлузи от прозореца, падна и се преби.
	После от прозореца се изтърси трета баба, след нея четвърта, след нея пета.
	Когато и шестата се прекатури, ми омръзна да ги гледам и отидох на Малцевския пазар, където, казват, на един слепец му подарили плетен шал.

@@	1937 година
