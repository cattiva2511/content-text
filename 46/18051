	Мария и Аня привличаха хорските погледи. И двете едни такива хубавки с червените си шапчици.
	— Видях една жена милиционер — рече Аня, — беше с шалвари и метална каска.
	— Да, бе — поде Мария, — много е смешно. Вчера, гледам, върви по канала милиционер и носи в ръце червен вързоп. Като се приближих, видях, че носи детенце в червено одеяло. След няколко крачки отново срещнах милиционер с бебе в червено одеяло. Малко по-късно пак срещнах милиционер с бебе и пак в червено одеяло. Беше много смешно шествие на милиционери, понесли в ръце бебета, увити в червени одеяла. Оказа се, че това са жени милиционери, току-що излезли от „Опазване на майчинството и детството“, където раздавали на децата им стандартни червени одеяла.
	— И с каски ли бяха? — попита Аня.
	— Да — каза Мария. — Ей сега ще се качим на моста и ще ти покажа откъде Андрей Михайлович е видял удавник във Фонтанка.
	— Андрей Михайлович каза, че пръв е видял удавника Шагун — рече Аня.
	— Не, не, Аня, объркали сте се.

@@	(1934–1937)
