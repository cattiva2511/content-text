P>
	Купи и трепетликови гори.
	По стръмнината — дървена ограда.
	Корица ледена брега покри.
	Върби опасват бялата ливада.

	С млеко от облачните светове
	умити са реки, оврази, клони.
	А в църквата — в далечни векове
	изписана — изложба на икони.

	Как меко греят ясните бои.
	Как буйства непокорно светлината!
	Човеко със възвишени черти,
	ти сам ли
	увековечи лицата?

	След толкова столетия и нас
	с каква ли сила днес ни завладяват?
	Изгаряни на клада — с пълна власт
	сега над пепелища се възправят.

	И както преди седем века, пак
	със поглед разтревожен и надежда
	в детето си през падащия мрак
	светата Богородица се вглежда.

	О, древни майстори, каква любов
	ви вдъхнови зад ниските огради.
	Всевишният — замислен и суров.
	Но и човешката, обикновена радост.

	Предчувствие за пролетен простор,
	жена, във свойта търпеливост свята.
	Тревожен вятър.
	Мокър ствол на бор.
	И тази хладна шир — зад стръмнината.
P$
