	Алексей Алексеевич приклещи с всичка сила Андрей Карлович, разби му муцуната и го пусна.
	Андрей Карлович, пребледнял от ярост, се нахвърли върху Алексей Алексеевич и го прасна в зъбите.
	Алексей Алексеевич не очакваше такъв светкавичен отговор и се свлече на пода, а Андрей Карлович го яхна, извади си ченето от устата и така подреди с него Алексей Алексеевич, че Алексей Алексеевич се надигна с абсолютно обезобразено лице и раздрана ноздра. После избяга, закрил лицето си с ръце.
	А Андрей Карлович изтри изкуственото си чене, сложи си го обратно в устата и потрака със зъби, а като се убеди, че ченето се е наместило, се огледа и тъй като не видя Алексей Алексеевич, тръгна да го търси.

@@	15 март 1936 година
