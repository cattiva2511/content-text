	Веднъж Петраков реши да си легне да спи, но легна извън кревата. И така се удари, че остана да лежи на пода и не можа да стане.
	Все пак Петраков събра последните си сили и застана на четири крака. Но силите го напуснаха, той пак падна по корем и продължи да лежи.
	Близо пет часа лежа Петраков на пода. Отначало просто си лежеше, а после заспа.
	Сънят върна силите на Петраков. Той се събуди напълно здрав, стана, раздвижи се из стаята и предпазливо легна на леглото. „Е — помисли си, — сега ще си поспя.“ Ама вече не му се спи. Върти се Петраков от едната страна на другата и изобщо не може да заспи.
	И това всъщност е всичко.

@@	21 август 1936 година
