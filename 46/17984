P>
	Какво ще стане с мен, не зная.
	Какво ще стане с любовта,
	която бурно ме омая,
	измести другите неща?

	Нима ще се удави в Лета?
	Или в небето ще лети,
	от ярка светлина подета,
	натам, към райските врати?

	В небесната безкрайна бездна,
	в очакване на Страшен съд,
	тя, любовта ми, ще изчезне,
	ще свърши своя земен път.

	Но нека дълго в стиховете
	живеят обич и мечти.
	С богатството си нека светят
	и нека Бог да им прости!
P$
