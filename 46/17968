P>
	Във стария протрит бележник
	два къси реда за младежа,
	в четиреста през пролетта
	убит във финските блата…

	Лежеше някак отмаляло,
	по детски мъничкото тяло.
	Шинела му сковал студът,
	калпачето му отлетяло…
	То сякаш, че не беше смърт –
	той бягал е по своя път
	и в миг го задържал ледът…

	Сега, сред таз война голяма,
	не знам защо, ала тъжа
	за страшната човешка драма,
	като че в равнината няма
	аз малък и убит лежа,
	замръзнал, със глава пробита,
	в оназ война незнаменита
	забравен, мъничък лежа…

@@	1943
P$
