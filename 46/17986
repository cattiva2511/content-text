P>
	На коприната грееха рози
	и зовяха кого, откъде?
	Тоалетът ти беше за този,
	който днес, все едно, не дойде.

	Заблудил се е сред маргаритки,
	сред синчец е желал да снове.
	Не разбира навярно от китки,
	за любов не твори стихове.

	Още дълго ще чакаш в забрава.
	Още дълго ще чакаш, нали?
	Вече блузата те наранява,
	а са розите уж без бодли.

	Нека дойде без рози, без люляк,
	но с усмихнати, ведри очи.
	Нека твоята горест потули,
	нека раните да заличи.
P$
