P>
	Срамувам се за мойте стихове,
	че в дни на гибел и на бран
	в тях вместо маршове, възвания,
	събирам думи дребни, тихи.

	Наоколо пожар, война,
	с окопи, барикади пълно е,
	а пък при мен… колиби, хълмове,
	и само мир и тишина…

	Да, срам ме е!
					А всички вие –
	големите и увенчаните,
	които на Москва от страниците
	се разгърмяхте по Русия?

	Какво сте вие?
					Плакати, викове,
	сезонни мълнии, душевни тикове,
	негодни рими, ритъм — никакъв,
	принуден и скован език.

	Това е всичко, само то е.
	И трудно, невъзможно вече е
	поет да търсиш сред дърдорещи
	или сред виещи — певец.

	Щастлив съм, че съм още млад
	и че тепърва разцъфтявам,
	че шепота на май раздавам
	като безценна благодат.

	— О, край мой, пасбища и степ,
	за мен е радост и спасение,
	че с редове обикновени
	на тези зидове студени
	донасям топлина от теб.

	Не само аз, зад мен войска е
	от синове на своя век…
	— Не ни гнетете и тровете,
	не бързайте да ни признаете!

@@	1924
P$
