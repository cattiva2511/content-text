	Нарекоха ме изверг.
	Така ли е?
	Не, не е така. Няма да привеждам доказателства.

	Чух как жена ми говореше в телефонната слушалка на някой си Михюся, че съм глупав.
	По това време бях под кревата и не се виждах.
	Ох! Какво ми беше в този момент!
	Искаше ми се да скоча и да изкрещя: „Не, не съм глупав!“
	Представям си какво щеше да стане!

	Пак си седях под кревата и не се виждах. Затова пък самият аз прекрасно видях какво направи с жена ми същият този Михюся.

	Днес жена ми отново прие този Михюся.
	Започвам да си мисля, че в очите на жена ми минавам на заден план.
	Михюся дори тършува в чекмеджетата на писалището ми.
	Самият аз бях под кревата и не се виждах.

	Пак бях под кревата и не се виждах.
	Жена ми и Михюся си приказваха крайно неприятни неща за мен.
	Не се стърпях и им викнах, че са пълни лъжци.

	И ето вече пети ден откак ме набиха, а кокалите още ме болят.
