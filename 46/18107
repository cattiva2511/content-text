	Това се случило още преди революцията.
	Жената на един търговец се прозяла и в устата й влетяла кукувица.
	Търговецът дотичал на помощ на съпругата си, моментално съобразил каква е работата, и постъпил по най-остроумния начин.
	Оттогава той се прочул сред жителите на града и бил избран в сената.
	Но като изкарал близо четири години в сената, една вечер нещастният търговец се прозял и в устата му влетяла кукувица.
	Жена му дотичала на помощ и постъпила по най-остроумния начин.
	Славата за нейната находчивост плъзнала из цялата губерния, и жената на търговеца била откарана в столицата да я покажат на митрополита.
	Като изслушал дългия й разказ, митрополитът се прозял и в устата му влетяла кукувица.
	На канския му вик се отзовал Иван Яковлевич Григориев и постъпил по най-остроумния начин.
	Заради това Иван Яковлевич Григориев бил прекръстен на Иван Яковлевич Антонов и бил представен на царя.
	Тъй че сега става ясно по какъв начин Иван Яковлевич Антонов е направил кариера.

@@	8 януари 1935 година
