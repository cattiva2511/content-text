P>
	Във юнския сумрак, си спомням, през войната,
	под ярката звезда, изгряла над простора,
	видях как в малка къщичка на края на гората
	проблесна светлинка в едничкия прозорец.
	И мамейки към себе си, в страната на мечтите,
	вечерната звезда блестеше горделиво,
	а в дремещото село, там долу — сред брезите,
	пламъчето земно мъждукаше страхливо.
	Но синкавият дим се вдигна към звездата
	от земното огнище във нишка непрекъсната
	и някаква надежда долавяше душата –
	че те горяха заедно в неуловима връзка.

@@	Февруари 1917
P$
