P>
	Приятно ми е да обгърна книгата –
	препълнен съд със жизнен еликсир.
	Единство — по различен път постигнато
	в многообразието на всемира.

	Обичам във предутринните мигове,
	разтворен в съзерцание най-чисто,
	очи от редовете да повдигна
	към пламналата от звездите вис.

	Как радостно е тази вест да имам –
	че по блещукащия небосвод
	предначертан е път неповторим:
	звезда — цветче — душа — народ.

@@	1935
P$
