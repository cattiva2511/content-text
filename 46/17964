P>
	Радост моя, жар-жарава,
	тебе аз обикнах пръв.
	Мен ме гони лоша слава,
	теб те гони луда кръв.
	Мед в косите ми застива,
	а си черна ти; по-тих
	от очи — до днес — такива
	тъй бездънни, аз не пих.
	Никъде не срещнах огън
	като твоя — ах, беда!
	В родния ми край с тревога
	чака моята рода:
	бухал в бухналото блато,
	сови три и три сестри,
	кон разпенен — огнен вятър,
	на връвта есетри три,
	брат, ден ябълков, тъй хубав
	и от смях поруменял,
	и хитрец с лисича шуба –
	конекрадец засиял.

	……………………………

	Край мой — светъл и безгрижен.
	А навярно искаш ти
	вятър яростен да стриже,
	простодушно да шепти.
	Ах, пази се, тук оставаш
	сам-сама в неверен час.
	Всички пътища познавам,
	може да избягам аз.
	Знай, че краят е разпасан,
	от измами похитен.
	Веселякът е опасен,
	а не дух опитомен.
	Подосещаш ли се нещо –
	не рода, а огнен зов!
	Цялата околност вещо
	ме подкрепя в моя лов.

@@	1932
P$
