	Семьон Семьонович си сложи очилата, хвърли поглед към бора и що да види: на бора седнал някакъв тип и му се заканва с юмрук.
	Семьон Семьонович си махна очилата, погледна пак към бора и видя, че там няма никой.
	Семьон Семьонович пак си сложи очилата, погледна бора и пак вижда, че там седи някакъв тип и му размахва юмрук.
	Семьон Семьонович си махна очилата и видя, че на бора няма никой.
	Семьон Семьонович пак си сложи очилата, погледна бора и пак вижда, че там седи някакъв тип и му размахва юмрук.
	Семьон Семьонович не иска да повярва в това явление и го смята за оптическа измама.

@@	1934 година
