P>
	Не ме вълнува слава тленна,
	нито за власт дребнава страст.
	Но ей от таз гора зелена
	свой дял да имам искам аз.

	Свой дял от детските пътеки
	в конопи дъхави и ръж,
	от обечки брезови меки,
	съборени от майски дъжд,

	От оня бряг, където с пяна
	морето мие пясък мек,
	свой дял от песента, изпяна
	във нашия единствен век!

	Свой дял в беди и във победи
	и във веселие и скръб!
	Да видя всичко, да усетя
	живота върху своя гръб.

	Ала все пак, макар нелесна,
	за мен най-скъпа би била
	една увереност: че честно
	съм влачил своята кола.

@@	1957—1958
P$
