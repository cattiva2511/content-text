#	I.

	__Писателят__: Аз съм писател.
	__Читателят__: А според мен ти си л…о!

N	Писателят стои няколко минути потресен от тази нова идея и пада като сноп. Изнасят го.

#	II.

	__Художникът__: Аз съм художник.
	__Работникът__: А според мен ти си л…о!

N	И побеля художникът като платно, застина,
N	като тръстика залюля се,
N	и неочаквано почина.
N	Изнасят го.

#	III.

	__Композиторът__: Аз съм композитор.
	__Ваня Рубльов__: А според мен ти си…!

N	Композиторът задиша тежко и се строполи на пода. Неочаквано го изнасят.

#	IV.

	__Химикът__: Аз съм химик.
	__Физикът__: А според мен ти си…!

N	Химикът не каза и дума повече и тежко рухна на пода.

@@	13 април 1933 година
