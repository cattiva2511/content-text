P>
	Надменен Сириус във нощното небе стоеше.
	Сред клоните премръзнали звънтеше леден вихър.
	В разпенените гребени на тежките вълни
	сиянието лунно като искри блестеше.

	Но вече отшумяваше далеч ревът им гърлен,
	като от планина се срутваха с търкаляне,
	от пяната отвяваше вихрушката парцали,
	и по скалите черни безредно ги разхвърляше.

	В спокойните пристанища люлееха се кораби.
	Аз забелязах пламъче в далечината гордо:
	то ту се появяваше, ту чезнеше тревожно.

	Чия душа си ти? Какво те води тука?
	И нова сред звездите звездица заблещука…
	На мястото на пламъка морето траур сложи.

@@	1903
P$
