	Един човек си легна да спи като вярващ, а се събуди невярващ.
	За щастие в стаята на този човек имаше фин медицински кантар и той беше свикнал да се тегли всяка сутрин и всяка вечер. Тъй че предишната вечер, преди да си легне, човекът се беше претеглил и бе видял, че тежи 4 пуда и 21 фунта. А на другата сутрин, станал от сън вече невярващ, пак се премери и разбра, че тежи всичко на всичко 4 пуда и 13 фунта. „Следователно — реши човекът — теглото на вярата ми е било около осем фунта.“

@@	(1936–1937)
