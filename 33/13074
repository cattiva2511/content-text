P>
	Душевно стар съм аз. И жребий черен
			над мен тежи.
	И мрачен сън, кошмар над мен разперен,
			гръдта души.
	Макар и млад — с предчувствия ужасни!
			Не знам покой…
	Спаси ме ти от призраци неясни,
			другарю мой!
	Мъгла и нощ… И в мрака непрогледен
			аз път съзрях.
	Но накъде всред океана леден —
			със скръб и страх?
	Душевно стар съм аз. И жребий черен
			над мен тежи.
	И мрачен сън, кошмар над мен разперен,
			гръдта души.

@@	1899
P$
