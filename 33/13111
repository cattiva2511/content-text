P>
	До прашния прозорец скучно
	прекарах пролетния ден.
	И като птица в клетка звучно
	жена ми пя, скуча без мен.

	И мисли, и дела безстрастно
	събрах аз бавно в паметта.
	И стана безпощадно ясно:
	животът бе — и отлетя!*
	[* Част от II строфа на това стихотворение Д. Дебелянов поставя като епиграф към своя лирически цикъл „Под сурдинка“ (1914). За въздействието на Блок върху Дебеляновата поезия еж.: _Ек. Даскалова._ Александър Блок и България. София, 1980, с.78-89.]

	Пак ще се мисли, ще се спори,
	но мрак и скука ще тежат.
	И за какво да спускам щори?
	В душата догоря денят.

@@	1909
P$
