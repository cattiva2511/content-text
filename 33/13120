P>
	Ти свирни, идвам аз с тебе, мили мой,
	ти свирни, идвам аз с тебе, мили мой.
	Нека мама крещи, баща ми — и той!
	Ти свирни, идвам аз с тебе, мили мой.

	Внимавай, когато при мен идеш ти.
	Вратата след тебе добре залости.
	Помни: стъпалата! На ум ги чети.
	Помни, че при мене не идеш уж ти,
	внимавай: при мене не идеш уж ти!

	Щом нейде ме срещнеш, наблизо мини —
	съвсем покрай мене — и тъй отмини.
	Бездруго обаче към мен погледни.
	Веднъж погледни ме и тъй отмини,
	с очи погледни ме, след туй отмини!

	Със други приказвай, изглеждай студен:
	уж пукната аспра не даваш за мен!
	Към друга обаче не гледай смутен,
	че виж току друга те взела от мен,
	че гледай, отнела те друга от мен!

	Ти свирни, идвам аз с тебе, мили мой,
	ти свирни, идвам аз с тебе, мили мой.
	Нека мама крещи, баща ми — и той!
	Ти свирни, идвам аз с тебе, мили мой!
P$
