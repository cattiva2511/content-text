P>
	О, хубаво е за храбреца да умре
	във първите редици на борбата
	в защита на родината.
	Но да напуснеш своето отечество
	и плодородните му равнини,
	да тръгнеш по просия —
	какво по-тежко от това?
	Да скиташ със любимата си майка
	и стария баща,
	и дребните дечица, милата съпруга =
	ти ставаш неприятен и за тези,
	при които идеш,
	отстъпил пред мизерията и глада,
	срамиш рода си
	и унищожаваш светлия си образ,
	и вредом те преследват
	нещастие и бедност.
	А щом е тъй, щом няма
	ни почит за беглеца —
	нека храбро се бием за родината
	и за децата си.
	И по-добре е да умрем, отколкото
	живота си да жалим.
P$
