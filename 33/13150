P>
	Въздухът чист е и син е,
	тръгвам в света на гората.
	Пътнико, към синевата
	няма да срещнеш пустини.
	Въздухът чист е и син е.

	Всичко е цветна ливада,
	в нея цветята са диви.
	Твоят взор с трепет ще пада
	в тези места красиви.
	Всичко е цветна ливада.

	Шепот и шум в тишината —
	нежност от източна песен.
	В миг ще усетиш чудесен
	жълтия цвят на луната,
	нежност от източна песен.

	Глас се въздига до бога,
	тих като флейта среднощна.
	Само в прегръдка разкошна
	няма ни скръб, ни тревога,
	само със флейта среднощна.

	Ето това дял желан е —
	дял за сърца уморени.
	Вятър благоуханен
	пия със устни солени,
	вятър благоуханен.

@@	1925
P$
