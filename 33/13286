>	* * *
P>
	Що каза старецът Ликамб?
	Кой му ума отне?
	По-рано беше мъдър, а сега
	за всички граждани е станал
	подигравка…
P$

>	* * *
P>
	Аз съм служител на бога Ениалий*, военолюбеца,
	[* _Ениалий_ — епитет на Арес, старогръцкият бог на войната.]
	но ми е дадено да разбирам
	и на Музите милия дар.
P$

>	* * *
P>
	С разпалено сърце от виното
	мога да започна
	прекрасен дитирамб*
	[* _Дитирамб_ — тържествена песен в чест на боговете, предимно на Дионис. Славословие.]
	за бог Дионис.
P$

>	* * *
P>
	С моето копие хлябът ми ръжен замесен е,
	с моето копие мачкат
	исмарското* вино за мене.
	[* _Исмар_ — град на киконите в Тракия, прочут с виното си.]
	Пия — облегнат на моето копие.
P$

>	* * *
P>
	И не мисля дори аз за Гигес* — със злато прочут;
	[* _Гигес_ — първият цар на Лидия, от династията на Мермнадите, около 716–678 г. пр.Хр.]
	и от завист не страдам, и не се удивлявам
	от делата на боговете, не обичам властта на царете.
	Всичко туй е толкоз далече от мене.
P$

>	* * *
P>
	Едно голямо нещо зная:
	направи ли ми някой зло,
	със страшно зло му се отплащам…
P$

>	* * *
P>
	Мъртвият гражданин никога няма слава и почит.
	Живите дават само на живия слава.
	Няма по-лошо от участта на мъртвеца.
P$

>	* * *
P>
	О, снажен вожд аз не обичам да крачи нашироко
	с разкошни къдри и подстригана брада.
	Той може да е даже нисък — дори да бъде кривокрак,
	ала походката му твърда да е изпълнена с кураж.
P$

>	* * *
P>
	Дорде се сражава наемникът,
	дотогава той струва, о Главк…
P$

>	* * *
P>
	Виж, Главк, как бездната се мъти пак,
	разтърсвана от морските вълни,
	и над върха Гирейски как израства
	огромен облак — буреносен облак.
	Страх ни обхваща неочакван.
P$

>	* * *
P>
	Взимай широката чаша,
	тръгни по палубата
	на бързия кораб.
	Ти отвори този съд
	и налей от червеното вино.
	Трезвен да бъдеш на стража,
	приятелю,
	не е възможно.
P$

>	* * *
P>
	Перчи се сигурно някой тракиец със щита ми.
	Здрав беше, не исках, но хвърлих го в храста.
	Нали се спасих, какво ме е грижа,
	да пропадне. Друг ще си взема,
	и не по-лош.
P$
