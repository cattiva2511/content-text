P>
	О, Еброс, Еброс*,
	[* _Хебър_, _Еброс_ — днешната наша река Марица.]
	най-красивата река си ти —
	при Енос* ти се вливаш
	[* _Енос_ — град на тракийското крайбрежие на егейско море, близо до устието на р. Хебър.]
	в пурпурното море,
	минавайки с водите си
	пряко тракийските земи
	(със тучните ливади за конете).
	О Еброс, Еброс, тебе чествуват
	и многобройните момичета:
	и с нежните ръце
	те като в благотворно миро
	измиват в твоите води
	бедрата си красиви.
P$
