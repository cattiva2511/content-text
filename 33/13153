P>
	Над водите езерни запламтя зора.
	И тъжат глухарите в тъмната гора.

	И скърби авлигата в клонестия дъб.
	само аз съм радостен, не изпитвам скръб.

	Знам, по пътя в тъмното ще се зададеш
	и ще седнем двамата под копена свеж.

	Ще те взема ласкаво като нежен цвят,
	няма за щастливия съд на тоя свят.

	Ще свалиш под ласките булото си ти
	и нощта до съмнало ще ни приюти.

	Да тъжат глухарите в тъмната гора,
	крие мъка весела ранната зора.

@@	1910
P$
