P>
	Съдбата креташе, подобно стара врачка,
	шептейки тайнствено забравени слова.
	И все въздишах аз, скърбях на всяка крачка,
	една мечта гореше в моята глава.

	Поспрях на кръстопътя сред полето,
	оглеждайки зъбчатите гори.
	Но стори ми се — тежко е небето,
	дори и тук, под чужда власт дори.

	И аз си спомних по какви причини
	и мисълта, и силата са в плен.
	А върховете със зъбците сини
	бе позлатил догарящият ден…

	Защо, о пролет, аз скърбя на всяка крачка?
	Каква мечта изгаря моята глава?
	Отново тайнствено, подобно стара врачка,
	съдбата ми шепти забравени слова.

@@	1902
P$
