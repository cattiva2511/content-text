P>
	Във теб е, Шотландийо, сърцето ми в плен,
	във тебе, Шотландийо, то гони елен.
	Сърни по скалите преследва със гръм,
	то в теб е, Шотландийо, дето да съм.

	Прощавай, отечество! Мой север мъглив.
	Край хубав и доблестен, край свиден, бурлив!
	Където да бъда, при първия зов
	към тебе ще литна, изпълнен с любов.

	Прощавайте, върхове във снежни искри,
	прощавайте, никнещи в бездни гори,
	прощавайте, тучни ливади, лъки,
	прощавайте, звънки планински реки!

	Във теб е, Шотландийо, сърцето ми в плен,
	във тебе, Шотландийо, то гони елен,
	сърни по скалите преследва със гръм,
	то в теб е, Шотландийо, дето да съм.
P$
