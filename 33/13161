P>
	В зеления църковен храм,
	където ред върби се молят,
	обряден залък ще раздам
	за мойта отшумяла пролет.

	А ти, отпуснала глава,
	стоиш насреща ми незрима,
	с ресници, трепкащи едва
	от полета на херувима.

	Знам, времето не помрачи
	цвета на твойта орис божа,
	все тая кърпа над очи
	с ръка пристягаш смуглокожа.

	И те задавя скръбен звук,
	и твойта мисъл пак се връща
	към някого, далеч оттук,
	далеч от родната си къща.

	И паметта ти всеки ден
	припомня тягостна картина.
	О, помоли се и за мен,
	бездомник в своята родина!

@@	1916
P$
