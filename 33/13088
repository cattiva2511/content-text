E>
	Аз я познавах и преди,
	в онези баснословни дни,
@	Тютчев
E$
P>
	Години минаха, но ти си
	пак стройна, строга, с образ блед.
	Косите само са сребристи
	и по-пригладени наглед.

	А аз над куп от книги крея,
	прегърбен, уморен старик —
	с една-единствена идея
	се взирам в твоя ясен лик.

	Не сме се сякаш променили,
	все тъй живеем — погледни:
	как в спомена си мил сме скрили
	_онези баснословни дни_.

	Прахът им свят е в скъпа урна,
	духът ни — в ясен небосвод.
	И как е чудно, как лазурно
	да вдъхваш мъртвия живот!

@@	1906
P$
