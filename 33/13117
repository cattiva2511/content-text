P>
	Кога и кой ще измени
	на старата любов?
	На миналите златни дни
	и старата любов?

	За старата любов — докрай!
	За миналите дни!
	Ти чаша нежност ми подай
	за миналите дни!

	Със тебе пихме от дъха
	на тия равнини.
	И с тебе двама към върха
	вървяхме дълги дни.

	Преминахме ний длан във длан
	реки и планини.
	И раздели ни океан
	след тия златни дни.

	Но пак сме днес със теб ведно.
	Ръката ми хвани.
	Налей от старото вино
	за миналите дни.

	Налей и чашите не брой.
	Догоре ги пълни.
	Да пием с тебе, друже мой.
	за миналите дни.

	За старата любов — докрай!
	За миналите дни!
	Ти чаша нежност ми подай
	за миналите дни!
P$
