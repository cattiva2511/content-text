P>
	От моя край съм уморен
	за път душата ми се стяга
	и аз ще тръгна някой ден
	като разбойник и бродяга.

	Аз ще потърся шепа жар,
	глава смирено да положа.
	И моя най — любим другар
	за мен ще си наточи ножа.

	Играят слънчеви петна
	над пътя жълт и цвят се рони.
	И най-любимата жена
	от своя праг ще ме прогони.

	И пак ще дойда в бащин дом
	тъгата с радост да примеся,
	в зелена вечер мълчешком
	с ръкава си ще се обеся.

	Замисленият върбалак
	ще ме погали с лист тъжовен.
	Ще легна аз немил-недраг,
	сред лай на кучета заровен.

	И все така над бедна пуст
	ще плува месецът в простора,
	ще пие и ще плаче Рус
	и ще играе край стобора.

@@	1916
P$
