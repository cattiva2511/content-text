	Уважаеми г-н Джинкс,
	Страхувам се, че Вашата идея съвсем не е оригинална. Разказите за писатели, чиито трудове винаги са обект на плагиатство още преди да са ги завършили, датират още от времената на „Изпреварващият“ на Х. Дж. Уелс. Поне веднъж седмично получавам ръкопис, започващ по следния начин:

	„Уважаеми г-н Джинкс,
	Страхувам се, че Вашата идея съвсем не е оригинална. Разказите за писатели, чиито трудове винаги са обект на плагиатство още преди да са ги завършили, датират още от времената на «Изпреварващият» на X. Дж. Уелс. Поне веднъж седмично получавам ръкопис, започващ по следния начин:

	«Уважаеми г-н Джинкс,
	Страхувам се, че Вашата идея съвсем…


	* * *


	Пожелавам Ви следващия път да постигнете по-голям успех.
	Искрено Ваш
	Морис К. Мьобиус
	Издател, _„Изумителни разкази“_»

	Пожелавам Ви следващия път да постигнете по-голям успех.
	Искрено Ваш
	Морис К. Мьобиус
	Издател, _«Изумителни разкази»_“

	Пожелавам Ви следващия път да постигнете по-голям успех.
	Искрено Ваш
	Морис К. Мьобиус
	Издател, _„Изумителни разкази“_

@@	Април 1965 година
