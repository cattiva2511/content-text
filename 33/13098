P>
	Привечер изплува пак тихото слънце,
	и вятърът от комините дим понесе.
	Хубаво е да се облегна на рамката на вратата,
	след моето снощно пиянство.

	Много неща отминаха
	и много ще има още,
	но никога сърцето няма да спре да се радва
	с тихата радост —
	за това, че вие ще дойдете,
	ще седнете на стария диван,
	и ще промълвите прости думи —
	под тихото вечерно слънце,
	след моето снощно пиянство.

	Аз обичам вашето изящно име,
	и ръцете ви, и раменете,
	и черната кърпа.

@@	1906
P$
