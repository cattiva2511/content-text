	[* _Диоскури_ — близнаците Кастор и Полидевк, или още Полукс, синове на Зевс и Леда, участвували в похода на аргонавтите. След тяхната смърт и апотеоз те станали покровители на пътешествениците, гостоприемството и конните състезания. Отъждествяват ги със съзвездието Близнаци.]
P>
	Напусналите на Пелопс острова,
	явете ни се пак вий, Кастор и Полукс,
	деца прославени на Леда* и на Зевс,
	[* _Леда_ — митологичен персонаж; съпруга на спартанския цар Тиндарей, майка на Кастор, Полидевк, Хубавата Елена и Клитемнестра.]
	на нас блеснете милостиво!
	Пред ширните земи и необятните моря
	препускате вий бързите коне
	и леко хората предпазвате
	от ледената бездна на морето.
	Изскачате над корабния нос внезапно
	и отдалеч блестите сред въжета,
	и в тая нощ ужасна осветявате
	пътя на корабите черни…
P$
