P>
	Всички ний ще идем в края вечен,
	дето мир цъфти и благодат,
	може с тленно бреме скоро вече
	да потегля накъм оня свят.

	Мили мои лесове брезови!
	Ти, земя! Вий, пясъци в степта!
	Пред отиващите си отново
	неудържно грабва ме скръбта.

	Твърде много на света обичах
	туй, що дава на душата плът.
	Трепетлики все тъй ще заничат
	в светлите води и ще трептят.

	Много аз премислих в тишината,
	Много песни сам си аз изпях
	и в света невесел на земята
	съм щастлив, че дишах и живях…

	Че целувайки жени, изгарях,
	мачках цветове, лежах в трева
	и като мой малък брат и звяра
	никога не удрях по глава.

	Зная, не цъфтят отвъд дъбрави,
	не звъни лебедовия ръж —
	и пред тези, дето заминават,
	тръпки ме обземат неведнъж.

	Зная, че на другия свят няма
	златни ниви и човешки глас…
	Затова с любов така голяма
	тука хората обичам аз.

@@	1924
P$
