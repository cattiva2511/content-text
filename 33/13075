P>
	Небето пак пламти. Полъхва утрен хлад.
	В леса край мен трептят, тълпят се дървесата
	Но все по-ясно чувам в тишината
	шума на някакъв далечен град.

	Аз виждам къщи с тежък, древен вид,
	зъбци и бойници, напомнящи свирепост,
	и тъмни паркове с огради от гранит,
	и горди кули на старинна крепост.

	От бездната на тъмни векове
	жадувам пак да възкреся в сърцето
	погребания шум на градове
	и вечния възврат на битието.

@@	1900
P$
