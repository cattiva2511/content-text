P>
D>
	На Л. И. Кашина
D$

	С прическа зелена,
	с момичешки гърди,
	бреза, не стой склонена
	над речните води!

	Ветрецът ли вълшебен
	ти дава таен знак?
	Или пък лунен гребен
	в косите искаш пак?

	Открий ми свойта тайна,
	дано я разчета,
	обичам те печална
	в шума на есента.

	„О, друже — тя ми рече, —
	в безлюдните поля
	тук снощи цяла вечер
	пастирът сълзи ля.

	В посевите наболи,
	под лунния покой
	за коленете голи
	прегръщаше ме той.

	И в тъмното унесен,
	го чувах да шепти:
	«До следващата есен,
	обичана, прости.»“

@@	1918
P$
