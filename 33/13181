P>
	Силен е животът — очарова
	или пък ни мами с вещина,
	все едно: ръката му сурова
	пише съдбоносни писмена.

	Но притворя ли очи, веднага
	мислено си казвам: „Не тъжи,
	той ни мами, ала често влага
	и утеха в своите лъжи.

	Обърни лице и по луната
	разгадавай своя земен дял,
	успокой си, смъртнико, душата,
	всички чужди истини презрял.“

	Искам в люляковите пожари
	трезво да премисля своя път.
	Ще ни лъжат ветренни другари
	и жените ще ни изменят.

	Нека ме ласкаят снежно слово,
	нека ме одумват с лют език —
	свикнал съм на всичко и отново
	няма да се жаля нито миг.

	Моята душа трепери вече
	на звездите в блясъка студен.
	Който ми е свиден — се отрече,
	и забрави — който беше с мен.

	Все едно, посрещан с неохота,
	мен ме радва ясната зора
	и съм благодарен на живота,
	че земя такава ми избра.

@@	1925
P$
