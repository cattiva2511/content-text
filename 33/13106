	[* Корней Чуковски пише, че когато прелиства поетическите книги на Блок, у него всеки път „възникват множество дребни, старчески, може би никому ненужни, битови спомени“. И в частност — за една петербургска аптека на улица „Офицерска“, където е живеел Блок и е минавал край нея „всеки ден, понякога по няколко пъти. Тя му и била на път и в неговите «Танци на смъртта» е спомената два пъти“. (_К. Чуковский._ Последные годы Блока. — Записки мечтателей. 1922, №6.)
	А Василий Гипиус твърди, че това стихотворение го е „поразило със своята мрачна ирония“ и добавя: „Забележително поетическо постижение ми се стори тази «аптека», която само на пръв поглед е нещо случайно в редицата на нощта, улицата и фенера. Аз казах това на Блок и полу на шега допълних, че ще помня тия стихове още и затова, защото и около нашата къща има аптека. Блок обаче някак много сериозно каза: «Около всяка къща има аптека».“ (_В. Гиппиус._ Встречи с Блоком. — Ленинград, 1941, №3.)
	Знаменитата миниатюра на Блок отдавна е станала знакова за неговата поезия. Мнозина — и поети, и литературоведи — са писали за нея. Специално внимание заслужава аналитичната студия на Радосвет Коларов „За кръговете на враждебния свят. Към поетиката на Александър Блок“ (Език и литература, 1972, №5, с.54-60).]
P>
	Нощ, улица, фенер, аптека,
	безсмислен, дрезгав полумрак.
	И дълго да е жив човекът,
	е все едно. Без изход пак.

	Умреш ли, почваш отначало,
	и пак се нижат в мрака чер —
	нощ, леден вятър над канала,
	аптека, улица, фенер.

@@	1912
P$
