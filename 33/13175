P>
	Кой съм аз? И какъв съм аз? Мечтател,
	чийто поглед вече губи цвят,
	като на шега живял и патил
	с хората на тоя божи свят.

	На любов душата ми е сита
	с много съм се любил, затова,
	Сякаш паля клечки от кибрита,
	Изговарям влюбени слова.

	„Моя си“, „единствена“, „навеки“,
	все това и аз го знам добре,
	Ако кипват страстите у всеки,
	истината как ще разбере.

	И сега душата ми самичка
	не ламти за огъня свещен,
	ти си мойта ходеща брезичка,
	раснала за други и за мен.

	Но когато страдам без любима
	и в неласкав плен се уморя,
	нито ревност в думите ми има,
	нито пък за нещо те коря.

	Кой съм аз? И какъв съм аз? Мечтател,
	чийто поглед вече губи цвят,
	от любов към теб живял и патил
	с хората на този божи свят.

@@	1925
P$
