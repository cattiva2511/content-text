P>
	Отминах залезна позлата,
	стени отминах и къщя,
	в лъжата влязох и в мъглата —
	пред мен перонът заблестя…

	Едва пробивам път, тълпите
	ме мачкат, блъскат ме назад…
	И ето я: блестят очите,
	перата — черен водопад…

	Джудже придържа шлейф зад нея
	в часа, когато пада здрач…
	Аз гледам влюбен и копнея,
	тъй както робът — за палач…

	Тя не поглежда — отминава,
	за да се чувствам унизен…
	Джуджето само не престава
	с насмешка да се вглежда в мен.

@@	1908
P$
