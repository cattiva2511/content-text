P>
	Да пием в здрача… И защо
	да чакаме да се запалят лампите?
	Остана малко от деня.
	Големите и многоцветни чаши донеси,
	любима… Дионис*,
	[* _Дионис_ — син на Зевс и Семела, роден от нея преждевременно и според преданието доизносен в бедрото на баща си. Бог на виното, виноделието и производителните сили на природата, на поетическото вдъхновение, на театралното изкуство и на веселите народни сборища.]
	синът на Зевс и на Семела*,
	[* _Семела_ — тиванска принцеса, дъщеря на цар Кадъм, майка на Дионис от Зевс.]
	е дал на хората вино,
	за да забравят.
	Ти чашите ни напълни догоре,
	смеси виното със вода
	и нека чаша чашата
	да следва.
P$
