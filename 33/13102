	[* Отнася се за Елисавета Кузмина-Караваева, за която вече стана дума по-горе. Шекспировата трагедия „Макбет“ е една от любимите произведения на Блок. В писмото си до Л. Л. Кобилински от 5 март 1907 г. той казва за Шекспир: „Обичам го дълбоко; и може би най-дълбоко — в цялата световна литература — «Макбет».“ (_Ал. Блок._ Собрание сочинений в восьми томах. Том 8. М.-Л., 1963, с.182.)]
P>
	Тя от студа дойде,
	поруменяла,
	изпълни стаята
	с дъха на въздух и парфюм,
	със звъннал глас
	и с бърборене, съвсем неуважаващо
	моя труд.

	Веднага събори на земята
	дебелия том на някакво списание,
	и моята голяма стая
	за миг започна да изглежда
	много тясна.

	Някак досадно бе всичко това
	и доста нелепо.
	Впрочем тя поиска
	да й чета на глас „Макбет“.

	Щом стигнахме до _мехурите на земята_*,
	[* _Мехурите на земята_ — цитат от Шекспир: „Земята ражда своите мехури като водата“ (Макбет, I, 3). Отнася се за трите вещици, които изчезват вдън земя, след като са изрекли пророчествата си.]
	за които без вълнение не мога да говоря,
	забелязах, че и тя се вълнува
	и гледа внимателно през прозореца.
	Оказа се, че големият шарен котарак
	по крайчеца на покрива пълзи
	и дебне целуващите се гълъби.

	Най-много ме ядоса това,
	че гълъбите се целуваха, а не ние,
	и че отмина времето на Паоло и Франческа.*
	[* _Паоло и Франческа_ — нещастни любовници, живели в Италия през XIII век; трагическата им участ е разказана от Данте в V песен на „Ад“.]

@@	1908
P$
