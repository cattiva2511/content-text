P>
	Ех, шейни! И коне полудели!
	Сякаш дяволът сам ги влече.
	веят гриви в полетата бели
	и до сълзи се смее звънче.

	Няма месец и куче не лае
	в тишината, встрани, в пустошта.
	Мой живот, отстоявай докрая,
	още не е дошла старостта.

	Пей, коларю, и нека далече
	твойта весела песен звучи —
	пей за младост, отминала вече,
	за лукави момински очи.

	Беше време, на капрата зиме
	ще прилегна зад конски впряг,
	ще препусна — и своето име
	съм забравял от буйния бяг.

	И отде имах тая осанка,
	та в дълбоките нощи сама
	приказливата моя талянка
	не една уговаря мома.

	Всичко свърши. Конете умряха.
	Оредя моя буен перчем.
	Обезлюди се родната стряха
	и тяланката млъкна съвсем.

	Само мойта душа не изстина,
	сняг ме радва и студ ме влече,
	че над всичко, що беше и мина,
	пак до сълзи се смее звънче.

@@	1925
P$
