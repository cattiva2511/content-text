P>
	Моя нежна любов, Шагане!
	Чужденец съм, но щом ме помоли,
	бих разказвал за мойте раздоли,
	за обраслото с ръж ширине.
	Моя нежна любов, Шагане.

	Чужденец съм, но щом ме помоли,
	пак си спомням за месеца млад,
	пред Шираз, най-прекрасния град,
	предпочитам полетата голи.
	Чужденец съм, но щом ме помоли,

	Бих разказвал за мойте раздоли,
	виж перчема ми, рус като ръж,
	и усукан на пръста го дръж —
	не боли от такива неволи.
	Бих разказвал за мойте раздоли.

	за обраслото с ръж ширине
	те подсещам с коси като свила.
	Усмихни се, шегувай се, мила,
	имах спомен — и ти го отне —
	за обраслото с ръж ширине.

	Моя нежна любов, Шагане!
	Там, на север, остана момиче
	и на тебе то много прилича,
	може то да ме помни поне…
	Моя нежна любов, Шагане.

@@	1924
P$
