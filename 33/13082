	[* Стихотворението принадлежи към група творби, в които Блок се проявява като основоположник на нови принципи за организиране на стиха. По думите на един известен руски изследовател: „Свободните стихове на Блок представляват особен интерес по редица причини — и защото става дума за безспорни естетически ценности; и защото дейността на поета съвпада по време с развитието на верлибра на Запад; и защото още приживе на Блок се правят опити да се обясни и обоснове правото на съществуване на тези нови форми“. (_А. Л. Жовтис._ Верлибры Блока. — Проблемы стиховедения. Ереван, 1976, с.125.)
	От същия тип са и стихотворенията на Блок „Улица, улица“, „Когато Вие стоите пред мене“, „Тя от студа дойде, поруменяла“, с които читателят ще има възможност да се запознае по-нататък. Всички тези творби са предмет на подробен анализ в цитираната вече студия. (Пак там, с.128-138.)]
P>
			На кръстопътя
			просторът ме постави,
	да посрещам със весела скръб пролетта.

	От пръстта още твърда
	подава се първа тревичка.
		Зад дантелите на брезата —
			далеко, дълбоко —
		се спуска лилавият скат.

		Как ме примамва
		земята пустинна!

	На запад, от студ червенеещо,
	меден шлем на воин е слънцето —
	то обръща лика си печален
		към друг хоризонт,
		към други епохи…

	И шлемът — златен облак —
	своите бели пера извисява
		над дръзката хубост
		на моите дрипи вечерни!

	И жалките мои криле —
	криле на плашило за врани —
	като слънчева каска припламват
		с вечерен отблясък…
		С отблясък на щастие…

	Върхове на зъбчати гори
	и далечни прозорци, и кръстове —
	всичко диша с ленивия,
	с белия стих
		на пролетта.

@@	1904
P$
