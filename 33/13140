P>
	Растеше розов храст веднъж
	край пътя, в цъфналата ръж,
	и беше цял окъпан в дъжд
			в едно сребристо утро.

	Недълго слънцето блестя,
	и розата се разцъфтя —
	и тъй прекрасна беше тя
			в това сияйно утро.

	Скорчето в тъмната гора
	запя в прохладната зора
	и срещна с бисерни пера
			настъпващото утро.

	Ще дойде ден в тоя кът
	в мъха до мократа му гръд
	скорчетата му ще цвърчат
			в едно лъчисто утро.

	Тъй този, който в хлад и зной
	е бдял над твоя чист покой,
	ще наградиш, скорец ти мой,
			със песни в ранно утро.

	За него ти — уханен цвят,
	цъфтиш на тоя божи свят
	и него, който тръпне в хлад,
			ще сгрееш като утро.
P$
