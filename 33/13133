P>
	Там, де през китни долини,
	през лесове и равнини
	Карт носи своите вълни,
			се срещнахме с тъкача.

	Петима спореха за мен.
	Боех се да не падне в плен
	сърцето ми и в тоя ден
			го дадох на тъкача.

	Баща ми мрънка час по час.
	Друг момък готвел той за нас!
	И иска да отблъсна аз
			ръката на тъкача.

	Той вече ми го каза сам:
	не дава зестра! Аз го знам.
	Но аз сърцето си ще дам
			за зестра на тъкача.

	Додето ручей ромоли,
	шумят жита, дъждец вали
	и в клоните жужат пчели,
			ще любя аз тъкача.
P$
