P>
	Няма кой да ми върне прохладната
	нощ и образа с мили очи,
	нито славей ще пее отрадната
	песен, дето в клонака звучи!

	Тази нощ е отдавна отнесена,
	ако можеш, иди я задръж.
	само чувам в градината есенна
	как се лее безкрайния дъжд.

	Спи, погребана, моята мила,
	взела в свойто сърце любовта.
	И вихрушка не би възкресила
	ни сърцето й, нито кръвта.

	Стихна звънката песен на славея,
	отлетял от гори и моря,
	а градината вече забрави я
	и без песен на славей замря.

	Всяка радост за мен е отминала,
	аз не съм нито влюбен, ни млад.
	и душата ми тръпне изстинала.
	нищо няма да върнеш назад.

@@	1911–1912
P$
