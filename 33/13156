P>
	Черни и с пот напоени бразди!
	Пак ви обичам тъй както преди.

	Спра ли на стръмния езерен скат,
	лее над мен вечерта благодат.

	Сиви колиби се мяркат в нощта,
	глухо камъшът приспива калта.

	Ври над огнището черен котел,
	месецът в съчките мигли е вплел.

	Тихо насядали в сънния здрач,
	приказки слушат косач до косач.

	Нейде далеч откъм речния бряг
	пеят приспивно рибарите пак.

	Бързеят свети, оловно изгрял…
	песен невесела, руска печал.

@@	1914
P$
