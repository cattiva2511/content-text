P>
	Ако чукът ми груб, ломящ гранита,
	човешки образ бавно му придава,
	то Бог го води и го направлява
	и с неговата сила той полита.

	Че някой дивен горе до насита
	и нас, и себе си разхубавява,
	а всеки чук от чук се изковава,
	у който вечна светлина е скрита.

	В ковачницата устремен, замаха
	изпълнен с мощ и очертал широка
	дъга над нея, в небесата литва.

	И неизлени образите щяха
	да чакат, ала към оназ висока
	ковачница отправям аз молитва.
P$
