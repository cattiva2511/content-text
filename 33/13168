P>
	Аз не жаля, не зова, не плача,
	всичко отминава като цвят.
	В тлението златно ще прекрача
	и нататък няма да съм млад.

	Няма в досегашния си ритъм
	хладното сърце да заиграй,
	под басмата брезова да скитам
	няма да ме тегли моя край.

	Скитнически дух, ти все по-рядко
	ще разпалваш моите уста.
	О, предишна свежест, мое кратко
	буйство на очите и кръвта!

	С много от желанията скаран,
	мигар те сънувах, мой живот?
	Сякаш съм препускал в ранна заран
	с розов кон под грейналия свод.

	Всичко, всичко в тоя свят е тленно,
	медни листи падат с тих звънтеж…
	Но бъди навек благослонено,
	дето ще разцъфнеш и умреш.

@@	1922
P$
