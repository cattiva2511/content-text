P>
	Днес е тук, утре там — няма спиране, Вили.
	Днес е тук, утре там — все така, ден за ден.
	О, ела и кажи, ти мой скитнико мили,
	че си същия ти, че не си променен.

	Зимен вятър над нас от морето повея.
	Изпровождах те аз на брега този ден.
	Вече пролет дойде: той ще дойде със нея —
	иде тя за леса, иде Вили за мен.

	Обуздай, о, море, свойта кипнала пяна!
	Ах, как страшно бучиш в тая черна тъма!
	Успокой своя танц, о, вълни разлюляна,
	понеси, ветре мой, моя скитник дома.

	Но за мен, ако той е забравил,
	нека нивга не спре твоят яростен вой.
	Надалече от мен той в морето да плава,
	а пък аз да умра с мисълта, че е мой.

	Днес е тук, утре там — няма спиране, Вили.
	Днес е тук, утре там — все така, ден за ден.
	О, ела и кажи, ти мой скитнико мили,
	че си същия ти, че не си променен.
P$
