P>
	— Стига, мили, си ругал
	своето момиче.
	Имай, моля ти се, жал —
	аз не съм добиче.

	— В тая къща нямаш глас,
	Ненси, Ненси, Ненси.
	У дома командвам аз,
	мила моя Ненси.

	— Виж го! Мислиш, че това
	тъй ще ти размине?
	Значи аз съм без права.
	Сбогом, господине!

	— Щом от тебе се лиша,
	Ненси, Ненси, Ненси,
	с друга ще се утеша,
	мила моя Ненси.

	— Нищо! Иде моят час,
	моят ден настава!
	Искам да те видя аз
	как ще си тогава!

	— Помощ от това небе
	ще измоля, Ненси.
	Ще помина, как да е,
	с божа воля, Ненси.

	— Няма пак да имаш мир.
	Знай си го от днеска.
	Ще ти пратя аз вампир
	в мрака да те стреска.

	— Друга пък ще взема аз
	като тебе, Ненси.
	Та пред нея всеки бяс
	да трепери, Ненси!
P$
