P>
	На църквата пред прага мрак лежеше
	в кръщелен, брачен, погребален ден;
	а там — широк и ясен път кръжеше.
	От заник пътникът бе озарен.

	Там дишаха безкрайните простори,
	но гъст и непрогледен мрак бе тук;
	на пътника пред прага му се стори,
	че чува от ответни стъпки звук.

	И църквата с камбана монотонна
	напътстваше го в земната злина;
	а в дъното, от мрака на амвона
	струеше чиста, строга светлина.

	Пристъпвайки в засмените простори,
	той чакаше замислен и смутен —
	да спре звукът, лъчът да не говори…
	И крачеше, от заник озарен.

@@	1902
P$
