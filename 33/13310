>	* * *
P>
	Сега да очаровам
	приятелките си —
	ще пея тия песни
	с хубав глас.
P$

>	* * *
P>
	… бедрата й бяха обвити
	с тънка извезана туника —
	скъпа, лидийска…
P$

>	* * *
P>
	… Дъждът прохладен
	шушне в клоните на ябълката.
	А от листата, нежно тръпнещи,
	полека сън дълбок се стича…
P$

>	* * *
P>
	Звездите край блестящата луна
	отново крият своя светъл образ,
	когато тя изгрява пълнолика
	и лее сребърен светлик
	върху земята.
P$

>	* * *
P>
	… Онез, на които
	желая добро,
	те ми създават
	най-много злини.
	… това във душата
	сама си го знам.
P$

>	* * *
P>
	… подобно буря
	разтърсва любовта душата ми:
	тъй вятърът планински
	събаря дъбове…
P$

>	* * *
P>
	… не знам какво да правя:
	във мене живеят две души…
P$

>	* * *
P>
	Най-после ти дойде… Добре направи.
	Копнях за тебе,
	в душата ми желание запали ти —
	и цяла изгорях…
P$

>	* * *
P>
	Добре дошла, добре дошла, Гюрино,
	дано да можеш дълго да се радваш
	при мене,
	тъй дълго, колкото
	ний с тебе бяхме разделени.
P$

>	* * *
P>
	… о, дъщери на Зевса,
	чисти Грации*
	[* _Грации_ — или _харити_, трите баснословни богини на красотата и прелестта.]
	розовопръсти,
	чакам ви — при мен
	елате…
P$

>	* * *
P>
	… самата аз обучих
	Ера от Гюарос — бегачка бърза…
P$

>	* * *
P>
	… нощ…
	ние — девойките —
	цяла нощ бдиме
	пред твоите двери,
	щастливи съпруже,
	и възпяваме
	невястата твоя,
	чиято пазва
	е благоуханна…
	Стани, събуди се…
P$

>	* * *
P>
	О, сладка мамо, вече нямам сили
	совалката си бързо да премятам,
	умирам от любов: едно момиче тъй красиво
	ми прати Афродита, нежната.
P$

>	* * *
P>
	… не — аз не съм злопаметна, —
	не крия злоба, моята душа е кротка.
P$

>	* * *
P>
	О, на какво
	да те оприлича,
	любими младоженецо?
	Оприличила бих те
	на гъвкав клон…
P$

>	* * *
P>
	Видях едно мило
	и нежно момиче
	да къса цветя.
P$

>	* * *
P>
	— Моминство, моминство, де си ти?
	Защо ме оставяш?
	— Никога вече, никога вече
	няма при теб да се върна.
P$

>	* * *
P>
	… Обичат ли се хора,
	те са щастливи,
	и грозни изглеждат
	в бойни одежди…
P$

>	* * *
P>
	… Когато слънцето посипе блясък по земята
	с отвесно падащи, горящи ме лъчи,
	щурец неспирно търка си крилата,
	разкъсвайки със свойта песен тишината.
	Ела, Любов — изпепели ме…
P$

>	* * *
P>
	… Ти лежиш, очаквайки зад лаврово дърво,
	и всичко беше тъй приятно:
	ти си жена и скитник — като мен —
	и аз те чувствам необятна
	и коленича, победена от твойта красота…
P$

>	* * *
P>
	… Аз няма никога да се опитам
	небето да докосна: не, не съм
	достатъчно висока…
P$

>	* * *
P>
	… Жена щастлива ти си.
	Най-после изпълниха се твоите мечти:
	момичето, което искаше, е вече твое…
P$

>	* * *
P>
	… Зефирът милва
	свежата повърхност на водата
	и шушне в клоните на ябълката.
	А от листата, нежно тръпнещи,
	полека сън дълбок се стича…
P$

>	* * *
P>
	… И аз си мисля — ни едно момиче,
	което е видяло на слънцето лъчите,
	не ще е като тебе тъй красиво…
P$

>	* * *
P>
	Залязоха луната и Плеядите*.
	[* _Плеяди_ — съзвездие в северния небосклон, наименованието идва от гръцката митология: Плеядите (гръцки Πληιόνης) са седемте дъщери на титана Атлант и океанидата Плейона.]
	Нощта напредва.
	Вече е среднощ.
	Минават часовете.
	Аз напразно очаквам.
	И лежа самичка…
P$

>	* * *
P>
	Тъй както сладка ябълка,
	навръх дърво, червена —
	забравиха ли я берачите?
	О, не… Не са я те забравили,
	ала не са могли
	да я достигнат…
P$

>	* * *
P>
	… Прегази ти сърцето ми:
	тъй както в планината
	овчарите нехайно
	с краката си прегазват
	самотен карамфил
	и пада на земята
	окървавен
	червеният му цвят…
P$

>	* * *
P>
	Вечернице, събираш всичко ти,
	що златната зора е разпиляла:
	довеждаш кротките овце
	довеждаш и козите,
	на майката довеждаш й детето.
P$

>	* * *
P>
	Аз имам мъничко момиче мило,
	изваяна е като малко цвете —
	любимата ми Клея… О, не бих я заменила
	за цяла Лидия, нито дори
	за острова чудесен —
	за Лесбос.
P$
