P>
	Аз минавам по първия сняг
	и отново съм силен и свеж.
	И над пътя ми в синия мрак
	се разпалва звезда като свещ.

	Песента на петела ли чух?
	Светлина ли над мен се проля?
	Може би пада лебедов пух
	вместо сняг в тия зимни поля.

	Бяла зима без край и предел!
	И кръвта ми е стоплил студът!
	Как разнежено бих се привел
	на брезите към голата гръд.

	О, покой на горите смълчан!
	О, залутана в сняг веселба!
	Как бих спуснал разнежено длан
	по бедрата на всяка върба.

@@	1917–1918
P$
