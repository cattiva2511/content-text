P>
	Една сутрин в свойта бърлога,
	под рогозки и гнили греди,
	легна кучката и в изнемога
	седем рижи кутрета роди.

	Тя до тъмно ги милва прилежно,
	с език ги прилиза съвсем
	и струеше топенето снежно
	изпод топлия и корем.

	Вечерта, когато пред прага
	кокошата врява расте,
	стопанинът мрачен наслага
	в една вехта торба седемте.

	Тя в дълбоките прести гази,
	тича в неговата следа…
	и как дълго раздипля талази
	незамръзналата вода.

	А когато пое да се връща,
	своя хълбок пролиза добре
	и луната над тъмната къща
	заприлича на нейно кутре.

	И към синята вис небесна,
	заскимтяла, гледаше тя
	как луната високо проблесна;
	и зад хребета полетя.

	И както бе срещала тихо
	камък вместо залък, сега
	очите и се забиха
	като златни звезди в снега.

@@	1915
P$
