P>
	Отново стъпвам върху родна пръст,
	където мойто детство
	се търкули
	и стара, като всички бойни кули,
	стърчи камбанарията без кръст.

	Как е издъно променен
	бита им с грижите безкрайни.
	Какви открития случайни
	изникват всеки ден пред мен.

	Не мога да позная
	своя дом;
	най-хубавият клен не маха с грани
	и майка ми от прага седешком
	с брашнена каша пилците не храни.

	От старостта е…
	Да, от старостта.
	И аз ще се озърна в неизвестност;
	каква е тая непозната местност.
	Белее само хълмът в утринта,
	под него виждам
	камъни унили.

	Това е гробището!
	Сякаш тук,
	натръшкани след бой, един до друг,
	ръце протягат кръстове прогнили.
	Старик с тояжка цял се е превил
	и прекосява прашната поляна.
	„Кажи къде,
	човече мил,
	живее тук Есенина Татяна?“

	„Татяна… Хм…
	А че зад оня дом.
	Ти кой си?
	Близък ли?
	Синът ли, дето скита?“

	„Синът.
	Защо се дръпна мълчешком?
	Кажи,
	защо се взираш с болка скрита?“

	„Добре сме,
	внукът като чужд ме гледа!…“
	„Ах, дядо, дядо, ти ли си това?“
	И сипна се печалната беседа
	като горещи сълзи над прашасала трева.

	* * *

	„Ти май от трийсетте не си далече.
	Аз — три пъти по трийсет…
	Чакам гроб.
	Отдавна трябва да се върнеш вече.“
	Говори той и само бърчи лоб.
	„Да!… Време е!…
	Не си ли комунист?“
	„Не!…“
	„Твоите сестри са комсомолки.
	Такава гадост! И такъв каприз!
	Изобщо не зачитат наште болки.
	От църквата ни кръста е свален,
	та всички християни са в неволя.
	Затуй в гората ходя всеки ден
	и там
	на трепетликите се моля…

	Да идем в къщи —
	виж и разбери.“

	И ний вървим през кукувича прежда.
	Усмихвам се на ниви и гори,
	а дядо скръбно църквата поглежда.

	* * *

	„Сполай ти, мамо! Как си? Жива, здрава?“
	И сълзи от очите ми текат.
	Тук може да заплаче даже крава,
	ако погледне този беден кът.

	Върху стената — календарче с Ленин.
	Сестрите ми
	се разпореждат тук —
	но аз все пак бих паднал на колени,
	че родният ми край е вече друг.

	Съседи идат…
	Разговор потича.
	Не разпознават моите черти.
	По байроновски нашето мъниче
	ме срещна с лай пред пътните врати.

	Обичан край!
	Дори не те познах.
	И мен разнищи времето всеядо.
	Но колкото е по-отчаян дядо,
	по-весел чувам сестриния смях.

	Аз не твърдя, че Ленин е икона,
	обичам свойте близки…
	Знам света…
	И все таки, отмерил два поклона,
	на пейката присядам вечерта.

	„Е, сестро!“
	И сестра ми ще подеме
	като над Библия над своя „Капитал“
	за Маркс,
	за Енгелс…
	И да имах време,
	над тези книги аз не съм седял.

	И смешно ми е,
	че едно момиче
	намира ум на пръст да ме върти…

	* * *

	По байроновски нашето мъниче
	ме срещна с лай пред пътните врати.

@@	1924
P$
