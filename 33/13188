P>
	Художникът добър не е родил идея,
	която някой мрамор под повърхността
	си да не крие. Ала само мисълта,
	ръката му повела, знае път до нея.

	Кажи, жена, как може образът, изтръгнат
	от твърд планински камък с острия резец,
	да надживее собствения си творец,
	когото вековете в пепел ще превърнат?

	Изящното изкуство овладява всеки,
	ако със тайната му Бог го е създал,
	ако в упорството остане дълголетен.

	И ако зрящ за тайнствените му пътеки
	родил съм се в света, от гняв разкъсван цял,
	вий огъня, че му принадлежа, винете.
P$
