	[* При първата си публикация стихотворението е било озаглавено „На неизвестната“.]
P>
	За мен си горестно позната,
	като че дълго с теб съм бил.
	На гости, в къщи, сред тълпата
	ме следва твоят профил мил.
	Ти крачиш в моите пътеки,
	съзирам те във всеки кът.
	Не твоите ли стъпки леки
	след мене в нощите кънтят?
	Не твойта сянка ли пред прага
	се мярва, щом изляза вън,
	и пак, полувъздушна, бяга —
	като в сънуван, светъл сън?
	И може би пак ти седеше
	всред селско гробище, сама,
	на нечий гроб безмълвно бдеше
	със скромна кърпа от басма?
	Пристъпих — ти бе с лик унесен,
	поспрях — ти стана от пръстта
	и към реката тръгна с песен…
	След миг подеха песента
	камбани — биха за вечерня…
	И плахо чаках, плаках аз…
	В мелодията им размерна
	заглъхна милият ти глас…
	И безответно бе полето,
	ти бе отвъд, на оня бряг…
	Но мисля си, с тъга в сърцето,
	кога ли ще те срещна пак.

@@	1908
P$
