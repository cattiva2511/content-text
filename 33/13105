P>
	Как тежко за мъртвеца е всред нас
	на страстен и на жив да се преструва!
	За да достигне чинове и власт,
	не бива звук от кости да се чува…

	Спят живите. А той, напуснал гроба,
	отива в банка, в съд, в сенат, в бюро…
	Вън — бяла нощ, а вътре — черна злоба,
	и дращи той с ликуващо перо.

	Цял ден се труди над книжа досадни.
	А свърши ли служебният живот —
	той на сенатора, въртейки задник,
	нашепва непристоен анекдот…

	Здрачава се. И пръска кал дъждецът
	по къщи, стълбове, лица, коси…
	Към нови безобразия — мъртвеца
	понася го със скърцане такси.

	И в шумна зала с мраморни колони
	мъртвецът влиза. С елегантен фрак.
	Посрещат го с усмивки благосклонни
	стопанка глупава, съпруг — глупак.

	От скука изнурен, потраква кости.
	Но музиката ще ги заглуши…
	Подава той ръка на всички гости —
	той трябва като жив да се държи!

	С приятелка се среща. Той я гледа:
	тя също мъртва е — и затова
	зад светската им сдържана беседа
	се чуват непресторени слова:

	„Ах, тъжна моя, залата е странна.“
	„Ах, тъжни мой, студена е пръстта.“
	„Среднощ е.“ — „Да, но чака пак покана
	за валс NN. В теб влюбена е тя…“

	А там NN го търси с поглед страстен,
	сърцето й вълнува се, тупти…
	Върху лика й девствено-прекрасен
	напразно живата любов блести…

	Той шепне й пленителни за нея,
	а всъщност незначителни слова.
	И вижда: раменете руменеят,

	на рамото му слага тя глава…
	И светска злост словата му прахосват,
	той шепне от неземна злост вбесен…
	„Как умен е! И как е влюбен в мен!“
	От странен звук слухът й е смутен:
		пак кости костите докосват.

@@	1912
P$
