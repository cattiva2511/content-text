P>
	Прозорче свети. Пусто е навън.
	Аптекарят-евреин стряска се насън.

	А там пред шкафа с надписа: _Venena_*,
	подвил с усърдие поскърцващи колене,
	[* Отрова (лат.)]

	бял скелет, до очи загърнат в плащ,
	тършува нещо и се хили с лик незрящ…

	Намира го… Но хлопва без да иска,
	извръща се… Аптекарят в съня си писка,

	надига се — и пада по лице…
	В туй време гостът търсеното стъкълце

	на две жени безноси в миг подава —
	вън под фенера, в здрачината пепелява.

@@	1912
P$
