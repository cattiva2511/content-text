P>
	Ти минаваш без усмивка,
	нежно спуснала ресници,
	и над храма в мрачината
	златни куполи искрят.

	Как лицето ти напомня
	богородици вечерни,
	нежно спускащи ресници
	и потъващи в мъгла…

	А край тебе — с бяла шапка
	кротко, къдраво момченце.
	Ти внимаваш да не падне
	и го водиш за ръка.

	Аз съм в здрача на портала,
	там където остър вятър
	вее и в сълзи облива
	моите вперени очи.

	Аз внезапно бих излязъл,
	бих извикал: „Божа Майко!
	За какво ти Младенеца
	водиш в моя черен град?“

	Но езикът не помръдва.
	Ти минаваш. И след тебе
	над свещените ти дири
	пак се спуска синкав мрак.

	Аз те гледам и си спомням
	как бе спуснала ресници,
	как момченцето с усмивка
	кротко взираше се в теб.

@@	1905
P$
