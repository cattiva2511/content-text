P>
	Гората златна всичко изговори
	на своя брезов радостен език
	и жерави в печелните простори
	за никого не жалят в този миг.

	Кого да жалят? Странник е човека —
	едва дошъл, напуска своя дом.
	Луната ясна и конопът нека
	за мъртвите мечтаят мълчешком.

	Лети, лети на жеравите клина
	и аз стоя сред къра опустял,
	макар че веселата младост мина,
	сега за нищо не изпитвам жал.

	Не жаля за пропуснати години,
	за прецъфтелия в душата цвят.
	Горят, горят огнища на рябини,
	но те не топлят, а навяват хлад.

	Ще цъфнат пак рябиновите клони
	и пак ще никне жълтата трева.
	Както дървото тихо листи рони,
	така аз роня горестни слова.

	И като вятър в пустите простори,
	ако ги пръсне времето за миг…
	Кажи… гората всичко изговори
	на своя брезов радостен език.

@@	1924
P$
