P>
	Мълчи душата. Небосводът
	със същите звезди гори.
	А долу все така народът
	крещи за хляб и за пари…
	Тя слуша как тълпата вика,
	но вижда други светове,
	и пак сред самота двулика
	дарява своите богове
	със чуден дар и ги прославя,
	и всред елея на нощта
	с неостаряващ дух долавя
	зова на другата душа…

	Така на птиците сърцата
	над океана побеснял звучат —
	и даже през мъглата
	долавят всеки свой сигнал.

@@	1901
P$
