P>
	— Кой хлопа в този късен час?
	— Аз хлопам — каза Финдли.
	— Върви си! Всички спят у нас!
	— Не всички! — каза Финдли.

	— Не зная как си се решил…
	— Реших се — каза Финдли.
	— Ти май си нещо наумил.
	— Май нещо — каза Финдли.

	— При тебе ако дойда вън…
	— Ела де! — каза Финдли.
	— Нощта ще минеме без сън.
	— Ще минем! — каза Финдли.

	— При мен да дойдеш, току-виж…
	— Да дойда? — каза Финдли.
	— До утре ти ще престоиш.
	— До утре! — каза Финдли.

	— Веднъж да минеш моя праг…
	— Да мина! — каза Финдли.
	— И утре, знам, ще тропаш пак.
	— Ще тропам! — каза Финдли.

	— Ще ти отворя, ала чуй…
	— Отваряй!… — каза Финдли.
	— Ни дума някому за туй.
	— Ни дума! — каза Финдли.
P$
