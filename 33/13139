P>
	Той е весело момче,
	тоя Робин, хитър Робин.
	Той е весело момче,
	тоя хитър Робин.

	Във бедно село бе роден
	и в календара този ден
	не е с нищо означен:
	нима бе „някой“ Робин?

	Но там пък пишеше при кой
	известен крал се ражда той.
	И януари срещна с вой
	появата на Робин.

	Четейки в детската ръка,
	кумата казваше така:
	— Умник е. Туй ще ви река.
	Я да го кръстим Робин!

	Той няма май да е честит,
	но вечно ще е с весел вид.
	Ще бъде момък знаменит
	и ваша слава Робин.

	Чертите тука са добри:
	ще люби наште дъщери.
	Поне в това ще му спори
	на тоя славен Робин,

	С момите май не ще е плах
	и доста ще лудее е тях,
	но някой друг, по-тежък грях
	не ще познае Робин.

	Той е весело момче,
	Тоя Робин, хитър Робин.
	Той е весело момче,
	тоя хитър Робин.
P$
