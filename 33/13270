P>
	Какво е животът, какво —
	красотата му, без Афродита
	златокъдрата? По-добре аз
	да умра в оня зъл час, когато
	вече няма да чувствам нужда
	от най-сладкия й дар,
	от прегръдките тайни,
	от нежни милувки,
	от леглото уханно.
	О, цветята чаровни
	на нашата младост
	са твърде желани
	за мъже и жени.
	А когато дойде
	тежката, сивата старост
	и мъжът стане грозник,
	все същите грижи жестоки
	и ума, и сърцето му мъчат;
	и не го радва да гледа
	лъчите на слънцето.
	Неприятен той става за всички,
	не го смятат за нищо жените.
	Тъй мъчителна, непоносима
	е създал за нас бог старостта.
P$
