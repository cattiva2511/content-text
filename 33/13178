P>
	Клен мой премръзнал, с шума оредяла,
	що стоиш приведен под вихрушка бяла?

	Мярна ли се някой? Стъпки ли се чуха?
	Сякаш си в полето тръгнал за разтуха.

	Бродиш като пийнал вардиянин в мрака
	и в дълбока преспа хлътна с двата крака.

	Ах, че ние с тебе сме едни и същи,
	как подир гуляя да се върна в къщи.

	Там върба съгледах, срещнах бор чудесен,
	в снежната вихрушка пях им лятна песен.

	И дори си мислих, че съм като клена,
	но не гол, а с шума пролетно-зелена.

	И съвсем нескромно, без да има нужда,
	приласках брезата като жена чужда.

@@	1925
P$
