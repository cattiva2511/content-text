P>
	На боговете равен ми се струва
	оня, който, до тебе приседнал,
	те слуша тъй сладко да говориш
	и да се смееш нежно-шеговита.

	Но аз, щом отдалече те съгледам,
	в уплаха — бледна — изведнъж изтръпвам.
	Сърцето трепва във гърдите,
	гласът ми става сух и сякаш спира.

	Езикът ми засъхва — нежен пламък
	под кожата ми тънко запълзява.
	Очите ми покрива нежен мрак,
	бучение в ушите си усещам.

	Студена пот челото оросява,
	нозете ми се подкосяват, ставам
	по-бледна от изсъхнала трева,
	свяст ми се вие, сякаш че умирам.
P$
