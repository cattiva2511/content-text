P>
	Всичко живо си има присъда,
	знак съдбовен, за другите скрит.
	Ако можех поет да не бъда,
	щях да бъда крадец и бандит.

	В детски битки едни и същи
	неизменен герой къдрокос,
	често, често по мръкнало вкъщи
	съм се връщал с премазан нос.

	И догдето се тюхкаше мама,
	аз през зъби процеждах едва:
	„Няма нищо! Спънах се в камък,
	ще зарасне след ден или два.“

	Не изстина, не се е смирила
	тази ярост и тази тъга,
	като дръзка, несдържана сила
	блика в мойте поеми сега.

	Къртя буци словесно злато
	и когато стихът се роди,
	там прозира мойто чепато
	скандалджийство и буйство преди.

	Спастрил свойта гордост корава,
	и до днеска останах такъв…
	По лицето ме биха тогава,
	а сега е душата ми в кръв.

	И говоря не вече на мама,
	а сред чужди процеждам едва:
	„Няма нищо! Спънах се в камък,
	ще зарасне след ден или два.“

@@	1922
P$
