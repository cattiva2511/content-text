P>
	Помня: ненадейно светна, дъжд удари,
	надалеч от къщи бурята ни свари;
	тичешком се скрихме в боровите клони,
	от иглите свежи бисер се зарони…
	Слънчева лавина. Струи благодатни.
	И стояхме — сякаш в клетка с пръчки златни…
	Скачаха игриво перлени мъниста —
	капките дъждовни — по земята чиста,
	падаха, сияйни, по косите гъсти,
	сцеждаха се бавно между твоите пръсти…
	Помня как смехът ни глъхнеше полека…
	Изведнъж разтърси бор, небе, пътека
	страшен гръм! — До мене ти се сгуши цяла…
	Златно наше време! Буря полудяла!
P$
