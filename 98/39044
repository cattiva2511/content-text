P>
	В миг на мисъл най-случайна,
	или в порив на мечти,
	в роза бледна, в роза чайна
	мен, поете, въплъти.

	Два нюанса в съчетание
	като римен славослов:
	жълт — ревнивото страдание,
	розов — нежната любов.

	И помни: сълзата тайна
	е росата на нощта.
	Тя е в тази роза чайна
	съкровена красота.

	Нека с дъх да те опива —
	тънък, сладък, непознат;
	в музика да се прелива
	тоя странен аромат!

	И фантазия победна
	освети ли твоя стих,
	тази роза чайна, бледна
	ще тъгува в празник тих.
P$
