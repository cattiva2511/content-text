P>
	Ако в тълпата някого съзреш ти
		без дрехи наг*;
	[* Вариант: „Облечен с фрак.“ — Б. на Кузма Прутков.]
	как с лоб, забулен в облаци зловещи,
		преплита крак;
	перчемът му е щръкнал в безпорядък;
		надава глас
	и тръпне цял в нервически припадък —
		това съм аз!
	Тълпата го язви с ненавист нова
		през всички дни;
	венеца му от лавър е готова
		да оскверни;
	но той гръбнак не кърши без почивка,
		той устоя!…
	Това съм аз: на устните усмивка,
		в гръдта — змия!
P$
