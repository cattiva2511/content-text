P>
	Млъкни завинаги! Сърдечни мъки, жар…
		От тях недей прави за своя враг утеха.
		Проклятие за вас, минути на успеха!
	Проклятие на теб, мой поетичен дар!
	Гласът ми ще звучи в пустинята самотна
	с едно сърце без отглас и любов.
	О, смърт, ела сега! Душата ми сиротна
		ще срещне твоя лик суров.
	По-топла си за мен от тия хора-братя,
	в измяна не гориш, ти нямаш чужд и свой.
	О, отвори ми днес железните обятия,
	най-после ми прати забрава и покой!
P$
