P>
	Възторга — със пресметната измама,
	божествената реч — със робския език,
	Парнаса свят — с шума на балагана
	смени и за глупците бе велик.

	Когато сам, сломен, разочарован,
	си спомни за светата красота,
	умът безсилен, в земен прах заровен,
	защо зове нетленната мечта?

	Чаровни звуци на любов пламтяла
	напразно пожела да вложи в стих,
	трепереше ръката вкостеняла
	и призракът изчезна с полет тих.
P$
