P>
	Със завист мъдреците гледам: те
	са чели много, всичко им е ясно,
	не можеш да ги уловиш натясно,
	умът им — виж! — от книгите расте.

	Това, което другите тревожи,
	презрение в тях буди или смях;
	съмнение да ги смути не може —
	непоклатим е този свят за тях!

	Но мисля си: животът ако смъкне
	(дали от дързост или от злина)
	като перука от плешивина
	всезнайството им — хорът в миг ще млъкне!

	И осъзнал трънливия си дял,
	отхвърлил своите заблуди тежки,
	ако се вдигне в миг родът човешки,
	теориите хилави презрял?

	Но впрочем, че грешат — и този път
	те няма да признаят… И отново,
	изпълнени с презрение сурово,
	родът човешки луд ще назоват!
P$
