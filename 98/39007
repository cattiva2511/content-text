P>
	Какво? Безупречни и честни
	в живота влязохме безброй,
	ала след труд, надежди, песни —
	със сънища ни срещна той.

	Отминахме, но вий вървите
	след нас и свойта жар и страст
	пак в сънища ще утолите —
	захвърлени сега от нас.

	И в мигове, когато странни
	желания в кръвта кипят —
	на вашите милувки ранни
	ще дават сънищата плът…

	Те лъжат! Ний сме им простили
	и вярваме във мъдростта
	на влъхвите, оповестили,
	че е от сънища света!
P$
