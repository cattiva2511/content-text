P>
	В бисерен блясък грее луната,
	ручей бълбука някъде пак,
	славей оглася с трели гората
	в топлия въздух, в нощния мрак.
	Лекият вятър дреме в листата,
	тули се в храсти, в гъсти треви:
	„Чуй, пробуди се! Виж красотата,
	своята мъка днес забрави!“

	Мрак непрогледен всичко покрива,
	мръзне земята в снежен саван:
	вечната зима немилостива
	смаза живота, в студ окован.
	Стене елата от урагана,
	екне в гората дивият вой:
	„Смърт! И зараства старата рана,
	мъката чезне. Вечен покой!“
P$
