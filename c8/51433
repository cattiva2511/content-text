P>
	Дошла е тя от по-далече от нощта
	със стъпки на ветрец на вълк и лъх на мента
	тя крадла на дъха на мрачните неща
	девица с къдрици от пяната на бента

	Разсъмне ли нощта тъкачка на шансони
	като медуза и звезда и спи и бди
	преплела пак нозе с вретената-сезони
	тя бди над отдиха на мътните звезди

	И милва тя с ръка съзвездията гъсти
	самотни светове от пясък разпилян
	и прах от глината по божиите пръсти
	пламтящи семена в божествената длан

	От по-далече от нощта и на крака
	със стъпки на ветрец капан и вълча лапа
	пастирка без стада и Рут без клас в ръка
	върви тя по снега със златни устни сляпа
P$
