	Добре е от време на време човек да тръгне след първата срещната катафалка, да се прегърне с роднините и приятелите на покойника и да хапне от коливото на излизане от гробищата.
	Не е лошо понякога да хукнеш сред тълпата, сякаш си срещнал убиец, въоръжен до зъби, да се шмугваш на зигзаг от уличка в уличка, да събаряш след себе си кафези и зарзаватчийски колички и, след като си сменил поне няколко таксита, да отидеш да се скиташ в някакво далечно предградие под името господин Пиер.
	Препоръчително е също така, без да изневеряваш на себе си, да симулираш гигантизъм, промяна на пола или на вярата си.
