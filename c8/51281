P>
	Космични вихри с падащи звезди
	са го дълбали сред пустинята безкрайна,
	над тайни и видения да бди,
	самият той видение и тайна.

	Край него пясъци разпалват пламък бял,
	изгарят корена, но камъкът остава.
	Отдавна тоя сфинкс е ослепял
	и времето на пръсти покрай него преминава.

	По дирята му чезнеща бодил цъфти
	над прах на мъдреци и на тирани.
	И мелницата звездна цяла нощ скрипти,
	с брашно от мъртви светове вселената да храни.
@	ноември 1989
P$
