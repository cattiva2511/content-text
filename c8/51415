P>
	Светът пъстроцветен е в мене, и мой,
	небесният поглед, водата зелена
	и свежите багри на месец май,
	когато сред тучни поля съм родена.

	В коя ли тук книга — да знаех поне —
	описан е принцът, отвърнал ми с „Не!“…

	Гласът на ветреца потрепва в гласа
	на моята песен за ручеи чисти,
	за клетника, който за път се гласи
	през преспи от сняг и затрупани листи.

	В коя ли тук книга — да знаех поне —
	описан е принцът, отвърнал ми с „Не!“…

	Зари пъстроцветни в гръдта ми искрят,
	и аз тук за младост и радост радея,
	но тебе те няма и страдам, и с гръд
	кървяща от звездния поглед ридая.

	В коя ли тук книга — да знаех поне —
	описан е принцът, отвърнал ми с „Не!“…
P$
