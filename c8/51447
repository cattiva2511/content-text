	Времето ми минава в това да разбера времето.

	* * *

	До седемдесет години казвах: „Изкуството — за да се отдалечи смъртта“. Сега казвам: „Смъртта — за да не пострада изкуството“.

	* * *

	Няма друг изход: или да вярваш, или да твориш.

	* * *

	Истината не е изкуство. Изкуството е истина.

	* * *

	Един практичен съвет към хората: вместо да разбирате, възхищавайте се.

	* * *

	Не обичам много истините, обичам техните варианти.

	* * *

	— Къде мислиш, че отиваш, поете?
	— В теб.

	* * *

	Афоризмът няма нужда от герой, от психология, от лиризъм. Той има нужда само от автор.

	* * *

	Излязох от кожата си. После си купих друга, после трета. Нито една не ми подхождаше. Никога няма да си бъда по мой вкус.

	* * *

	Попитаха ме в едно радиопредаване кой поет бих желал да бъда. Не можех да отвърна: „До двадесет и пет — Рембо; после — Песоа“.

	* * *

	Старостта: започнах борба с времето, с кръвта.

	* * *

	След като океанът се размърда, детето каза:
	— На колко години е той?
	— Голям е.
	— Жалко, исках да си поиграем.

	* * *

	Понякога ми се ще да кажа на моята жена: „Ти си по-искрената част от мене“.

	* * *

	— Говориш ли си понякога сам?
	— Рядко. Не мога без преводач.

	* * *

	Ще направя речник от несъществуващи думи.

	* * *

	Хванах една птица-лира в полет. Хранех я, закрилях я, посвещавах й стихове. Тя ме обиди:
	— Мръсник! Бях поела към рая.

	* * *

	След половин век добра и предана служба аз, безукорният гражданин, бих желал Републиката да ми разреши да си избера мястото и датата на раждането.

	* * *

	Някои се разпознават в моите книги. Аз — не.

	* * *

	Аз съм на възрастта на моето въображение.

	* * *

	Ще ми позволите ли да се оженя за вашите хубави и корави гърди преди сватбата?
	— Това си е тяхна работа. Виждате, че не са малки.

	* * *

	На чистото изкуство му е нужна противоотрова. Вийон избиваше пътниците, Бодлер обираше майка си, Рембо си купи негър, Клодел потискаше сестра си, Моцарт си показа задника пред краля. Божествени мръсници!

	* * *

	Бъдете свободни: станете роби на моите стихове.

	* * *

	— Мога ли да ползвам вашия Венерин хълм?
	— Така не се говори, в такива случаи се действа.

	* * *

	— Толкова сте хубава, очите ви са морски бездни, кожата ви е орхидея, пеете като говорите, ръцете ви са топли като слънце.

	* * *

	— Поезията не е достатъчна, трябва и да ме заръфате.

	* * *

	— За какво служат думите?
	— За да поправят това, което е идеално.

	* * *

	Разумът е пречка за изкуството, защото само разумът може да възхвалява.

	* * *

	— Да се пъхаме в леглото, госпожо.
	— При едно условие: да си затворите очите.
	— Защо?
	— За да си въобразяваме, че сме в ковчег.

	* * *

	Колкото повече знаеш, толкова по-малко твориш.

	* * *

	Гълъб, който снася по едно яйце, става сокол.

	* * *

	Перушината ме издава, че съм стар, но перото — че съм млад.

	* * *

	Поетът е апостол на „може би“.

	* * *

	Изкуството е изящна несправедливост.
