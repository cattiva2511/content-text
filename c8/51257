P>
	От кукувицата лъжовна есента ни отърва.
	Дух на скиталчеството — дяволът ли най-подир прибра я?
	И виждаш между корени и стъпкана трева
	едно перце от нея: вятърът го гони към безкрая.

	Ала защо върви след тебе неотстъпно оня кукувичи глас,
	защо старинният часовник до килера
	скрипти с махало и дочуваш в най-блажения си час
	закана: „Знай, където и да си, ще те намеря!…“

	И те намира тя. Махалото разпалва призрачни слънца
	по нощните стени. А скитницата взира в теб очи оловни.
	В гнездото на душата ти потайно скътва своите яйца
	и мъти ги безсъницата ти, отпуснала криле грижовни.
P$
