P>
D>
	На Роже Жилбер-Льоконт, Рьоне Домал, Хендрик Кратер, Люк Дитрих
D$

	Приятелите ни са мъртви до един
	изгубени сме всички въпреки надеждите
	все пак способни бяхме да умрем
	приличахме на себе си самите
	и няма никой никога да разбере това
	и никой никога не ще ни чуе
	и никой никога за нас не ще си спомни

	И тази вечер с гръд разтворена широко
	при всеки удар глух на тежкия погром
	със сълзи на очи си спомням
	и знам че ние бяхме тук единствени и вечни
	единствените тук Наследството способни да получим
	да се надигнем до един като лемежа
	и разберем самото мъртво време
P$
