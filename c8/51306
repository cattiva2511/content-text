P>
	Залезът отдавна зад леса застина,
	и жарта му тлее в старата калина.
	У дома се връща морен лесничеят,
	гледа той — стъклата през брезите греят
	и криле размахват като птица съща,
	към небето дърпат дървената къща.
	Но в земята врасла тя остава тука
	и темелът тъмен като корен пука.
	Чака тя да зърне пак познати дири,
	вратня с глас на сойка тънко да изсвири.
	Чака тя конете, що копита бият
	и от Нароч здрача с бърни златни пият.
@	Болницата, септември 1987
P$
