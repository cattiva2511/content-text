P>
	Скалпелите лежат като късове лед,
	паднали от стрехата на кръгозора.

	На тавана застинал е месецът блед
	и след миг ще се срине отгоре.

	Ще се разбие в ръба на пропастта,
	която като рана отворена зее.

	Духът ти кръжи между живота и смъртта
	и в зарево виолетово странна музика те люлее

	Отваряш очи. Бели стени. Лъха хлад.
	И додето вятърът в прозорците стене,
	хирургът снема зеления си халат
	и мисли за утрешния лов на елени.
@	февруари 1988
P$
