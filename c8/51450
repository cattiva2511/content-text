P>
D>
	На Жак Ги Пилон
D$

	Аз взех тризъбеца си и харпуна
	отвъд горите и безименните езера
	отвъд стотиците реки
	и лека трепетликова пирога
	ме залюля

	И се събудих на брега безкраен
	и пуст на Дивото море
	в чиито пясъци все още бие
	метежното сърце
	на моята акула
	под буйстващото слънце
	размятало камбаната си звънка
	в главата ми
	докато теглех такелажа
	и с вид свиреп тризъбеца забивах
	в зелената възвираща вода
	бълбукаща като търбух разбунен

	През тоя ден апотеозно ярък
	залитах на носа на мойта лодка
	облян от пръски пяна и накъсани
	закани на безименния звяр
	настръхнал от старинните ми канджи
	тризъбци невъобразими куки
	и трийсетината ръждясали харпуна
	които аз не спрях да мятам в унес
	с неизцерима ярост по акулата
			на мойто детство.
P$
