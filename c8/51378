P>
	Тук Франция лежи, когато е на крак — тя пее.
	Варлен и Жана д’Арк. Ще трябва тая пръст да рием —
	под грубия паваж родината е още жива.
	Комуната — страна прекрасна! Там пламти кръвта ми,
	кръвта, която пак ще избуи изпод паважа.
	Все още виждам как народът весело танцува
	под залеза щастлив на двадесет и осми май
	и бърз акордеон зове живота жив към радост.
	Това е доблестта на простия народ под стяга,
	задъхано сърце, сърце, което бие още
	след нощите на сеч… И бие то от жал по тия,
	които и до днес ликуват, плачат под паважа.
P$
