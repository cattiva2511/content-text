P>
	Мъжът фъстък на гълъба подхвърли,
	отпи кампари, двадесет сантима
	в чинийката остави, документ разгърна,
	червено цвете помириса, сплаши

	лазура с груб юмрук, отново върза
	пред всички свойта вратовръзка, взе
	журнал с коне от масата съседна,
	отдалечи се от бистрото, спря се

	пред църквата със спарен тежък въздух,
	с бонбон почерпи ученичка, спряла
	пред водоскока, гаснещата пура

	към устните поднесе, раменете
	с ръце потупа — за кураж, от джоба
	извади, тръпнейки от страх, револвер.
P$
