P>
	На прага с цял товар от мрак върху гърба
	все още гледам аз една красива роза.
	Последната за лятото. Обича мама тая песен.
	Останали са няколко неща от нея в есента
	като „Бъди щастлива ти…“ или „Приятелство с един
	отсъстваш гост“…

	Все още гледам аз като на снимка
	с печално куче в моите нозе.
	Личат краката на лозница и на здравец
	и раната в гръдта — за времето по нея съдим,
	тъй някога, израснали внезапно, сме дълбали
	черти и дати, ръста си младежки да бележим.

	Все още гледам тъй, за да открия оня зимен ден,
	обрекъл на живот това, което мре веднага:
	следите на съседа по снега и песента на грамофона,
	която блика от самотното сърце на лятото ранено.

	И сред просторите на тая бяла вечер приближават
	полята лунни, тромавите нощни пеперуди
	и тихият покой, слетял от върховете на тополите,
	внезапна тишина, която —
	макар за миг — успява да накара
	да млъкнат всички зверове в нощта.
P$
