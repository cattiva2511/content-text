P>
	Фламандски пейзаж. Сивота. Заснежени селца.
	По ледени бродове с кънки се плъзгат деца.
	Пак Коледа иде — и свети в десницата ножът.
	Мъжете грухтящата нощ върху снежен харман ще положат,
	с мъждиви фенери ще светят, ще газят снега —
	червен и димящ, сякаш в ада се бъхтят сега,
	а — бяла — душата на техния коледен ангел под черния нож
	с червен ореол ще изчезва в дълбоката нощ.
	И сякаш засвирва цигулка: пъртина скрипти.
	Задава се празник. В утрото хлопват врати.
	И с остри качулки, превити под скрежен клонак,
	ловците на Брьогел се нижат по белия сняг.
@	декември 1989
P$
