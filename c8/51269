P>
	Ако бях католик, щях да се изповядвам
	в катедрала, където строга фуга ехти
	и в разкрехнатите, от дъжд продълбани врати,
	погледът на божия дух се прокрадва.

	О, спасителна изповед, бих ли могъл да бъда
	на загадка и призив мистичен в плен?
	Ангел зърна ли, знам: ще се спусне над мен,
	вдигнал меча си за безпощадна присъда.

	А душата ми плаче за божество —
	птица, цвят или изгрев — икона на храма,
	ала с твоите черни криле, измама,
	ще достигна ли клона на златно дърво?

	Виждам в здрача на тънки върхари витража
	и — езичник — се лутам в безлюдния лес.
	Боже, толкова болки ме мъчат днес!
	На кого,
						на кого,
								на кого,
									да ги кажа?
@	септември 1989
P$
