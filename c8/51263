P>
	Тук всичко е синьо от дим на вечерни огньове.

	— Хей, мургави скитници, кой ви събра край реката,
	където дайре се обажда и пламък танцува
	с атлазени чехли от пепел и с пурпурна риза?
	Там бродове плавни край вас се разхождат,
	повлекли опашки на сини пауни.

	С какво заплатихте за своята песен и волност?
	— С две шепи жълтици, ковани от късния месец.

	— Видях до каруцата рижа маймунка,
	която краде и танцува, и проси:
	тя няма ли вашето скрито имане да сложи
	в дланта ненаситна на тая вражалка — съдбата?
@	септември 1989
P$
