P>
	Ледена бълбукаща вода дочуваш я но никой не я вижда
	(Мисълта за лятото която тананика под тревата)
	Черните пчелици не престават да жужат
	(Този сън на слънцето със сключени уста)
	В единадесет през август този свят е целият прозирен
	след обяд направо ще пламти
	Вечност проста вечност къпе с жива светлина
	ромонливата вода пчелите слънцето победно
	Тая мимолетна вечност в нас — и в теб и в мен — ще се смалява
	и в деня ще се топи тъй както захарчето в чая
	както времето в самото време
P$
