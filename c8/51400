P>
	Октомври. Сводът извисен
	е портик на мечти и пориви;
	творба, недоузряла в мен,
	днес най-добре за мен говори ви,

	от скръб и болка осланен,
	напомням роза пред студените
	предзимни дни — досаден плен
	на прага вече на промените.

	И безразсъдството тупти
	под дрипелите на сезоните —
	сърце, лишено от мечти;
	и страх от всичко вече гони те;

	и често праща те на съд
	съдбата, в твойте тайни ровеща,
	и с теб играе си светът,
	гъмжащ от трескави чудовища.
P$
