P>
D>
	На Бриджит
D$

	По вените корави на земята
	приижда Бог
	с нозе превърнати на корени
	сред камъни и хумус
	към яките бедра и слабините влажни
	и нежни
	тревясалото устие на солница
	и не от небесата иде
	от девствените небеса
	където той не властва

	На одър от ръждиви желъди
	го съзерцавам
	през порите на унеса
	и ме пленява тоя мирис див
	излъхван от самото му бездънно
	присъствие

	Надигнал ръст сред дивия овес
	аз втурвам се да го преследвам
	изконния див бик
	настръхнал цял от бойни копия
	с изцъклено око ме кани той на тоя
	безкраен лов
P$
