P>
E>
	В памет на Симеон Султанов
E$

	Все още облаците бяха в нощното небе постеля
	за нашите безсъници. Все още вятърът бе ековит и млад
	и бръснехме се призори в неделя
	с бръснач от остър звън на водопад.

	Все още мислехме, че мигове безброй лежат в дланта ни —
	зърна, с които можем да нахраним всички пролетни ята над нас.
	Все още тъмните картичини не ни приличаха на застрашително
															израстващи вулкани
	и не долавяхме през кратерите им предупредителния глас.

	Все още вярвахме, че ще вървим след думите, както вървим подир жената,
	която ни обръща гръб, а после нежно се усмихва в утринта.
	А през ключалката ни, без да чуем как поскърцват стъпалата,
	с око всевиждащо надничала смъртта.
@	май 1989
P$
