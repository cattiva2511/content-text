P>
	Аз помня ризата ти, шита
	от снеговете на Казбек.
	Днес в белотата й се вплита
	съсирек на камбанен ек

	И твоите клисури тесни
	редят, на стража през нощта,
	протяжните грузински песни —
	наметка черна на смъртта.

	Където тръгнеш, ще съзреш ти,
	поникнали над гроб и стон,
	градини от пламтящи свещи —
	те правят на скръбта поклон.

	И ти мълчиш. Под грак на птици
	ехти и сплита песента
	лозници — като белезници
	за дланите на пролетта.
@	май 1989
P$
