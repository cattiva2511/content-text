P>
	Кой сред катеричките на есента живее?
	Тяло ли сребротрептящо, гъст листак или хоругва,
	споменът за любовта се смесва с бъдното. Кого ли
	търсехте? Какво ли същество, какъв простор притихнал
	от пейзаж до роден край, от поглед до прегръдка?
	И това на хоризонта там река ли е или тече самото време?
	Този свят е стар, но светлината му — новородена
	светлина със своя плът, дихание и образ,
	порив, в който влюбеният е като зелено утро.
P$
