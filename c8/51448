P>
	Защо и вие не отидете в Париж?
	— Но как на крина там, на крина дъхав ще се насладиш?

	— Цветари има и по каменните кейове на Сена.
	— Но там скръбта, ах, там скръбта е някак приглушена.

	Аз болен съм за къдравия злак и къдрите на младите слугини,
	които трепят се в пристройките на замъци старинни.

	— Но и в Париж слугини има в наше време.
	— Ах, дявол да го вземе, дявол да го вземе!

	Мен само тук, в нощта бездънна и зелена,
	дъхът на кринове и на трева косена —

	това дихание горчиво на земята — ме опива,
	отчаян и щастлив сред свойта самота горчива.

	— От гордост тук ще си умреш, а след това забравата те чака!
	— О, да, но мирисът на кринове и свободата на листака!…
P$
