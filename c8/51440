P>
	От зебра си по-гъвкаво; нагоре
	по-плавно от екватор скачаш ти.
	Гръбначен стълб е твоето подкорие
	и то с концерт от птици весели цвърти.
	Ще известя аз всичките поети:
	да не докосват твойте плодове;
	в тях дремят огнени комети,
	в тях океанът търси нови брегове.
	По-леко си дори от тропика.
	От риба си по-мъдро ти.
	Във всеки лист изящна строфика —
	за мойте песни пазена — трепти.
	Но щом дадат ти думата, то сякаш
	пред теб изпречва се стена.
	И биеш с клони, на възбог посягаш:
	бичуваш ти самата висина.
P$
