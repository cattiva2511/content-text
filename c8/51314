P>
	Виж мия уморени длани,
	отпуснати на коленете.

	Пръстта, цимента и ръждата
	са изгравирали по тях
	балади от безсънни нощи,
	които всеки ден чете
	едничка струята свистяща
	на бялата от вар чешма.

	Попуква утринният вестник
	под пръстите
	с метален звук
	и гледай: над водовъртежа
	на най-последните събития
	през клоните затрепкал лъч
	огрява тия едри длани
	с мазоли, белези и бръчки,
	както в отсрещното училище
	игриво слънчево петно
	огрява на стената бяла
	старинна карта на света.
P$
