P>
	Не е изобщо трудно
	загледал се в тревата избуяла,
	да зърнеш изведнъж пожар,
	обхванал дивна катедрала.

	Река да видиш — устремена
	от гибелта да ги спаси.

	Не, не е трудно
	да видиш там и голи самодиви
	на катедралите да се присмиват,
	и да танцуват по водата,
	възпяваща пожара,

	да виждаш да приижда цяла армия
	и с всичките си танкове да храчи,
	та връз гърба изтръпнал на реката
	да възвести за своята победа.

	Загледан уж в тревата избуяла.
P$
