P>
	Ти помниш тия дълги часове.
	Безсънна лампа чакаше зората
	и диплеха се белите кревати
	край мен като дълбоки снегове.

	Усещах, че фъртуна ме застига
	и аз не вярвах, че ще изпълзя,
	но виждах те през моята сълза
	и с устни, стиснати от болка, се надигах.

	Стъклата светеха от ледна пот.
	И виждах как изчезваш зад вратата —
	една пътуваща звезда, която
	ми даваше надежда за живот.
@	декември 1987
P$
