P>
	Аз бичът съм, сред рой палачи
	единствен аз убих април;
	тъй крехък, сам се е решил
	дробовете си да изхрачи.

	Аз съм вестител на кошмари,
	терора водя аз. Лазур,
	уверен си, но като щур
	до кръв ти удрям аз шамари.

	Аз огън бълвам, ще притуря
	скалите — пехотинска рат.
	Гърдите ти изтръгвам с яд,
	жена, отворена за буря.

	Аз удрям. Шибам с ярост дива
	и океанът стене, ври.
	На крак, о, девствени гори,
	ще ви превърна аз в коприва.
P$
