P>
	Къде са пиниите покрай нощното шосе за Рим?
	Фонтан от фарове ги къпа, след това ги изостави
	и те стоят измокрени, докато спим,
	и сцеждат се крилете им по прашните морави.

	На сутринта ще ги разбуди вятърът. Ще заплющят
	с криле, искри ще святкат по небето,
	но жилавите пръсти на тревата вкопчени ще ги държат
	и те ще си останат — тъмно ято край шосето.

	А като техен вик в простора блед,
	взел на крилете им сиянието синьо,
	ще излети внезапно самолет
	от близкото летище на Фиумичино

	и ще виси на шията небесна като амулет.
P$
