P>
	Оркестърът ли свири, или туй са бавните валдхорни на нощта?
	А сцената е гола и загадъчна като душа новородена
	и ти танцуваш боса в тая тайнствена вселена,
	за да усетиш с ходилата си бодлите от венеца на Христа.

	Магьоснице, с екстаз и тайна вдън присвитите очи,
	ликувай! Но когато прозвучи най-трепетната нота,
	край тебе Гетсиманската градина ще мълчи
	и през целувката ще виждаш очертанията на Голгота.

	когато Одата на радостта се понесе в небето
	от медната тръба на херувим, не ще я чуеш ти. Ще свети
	край тъмния фиакър Сена — сънена и строга.

	Заплетен в сенките на слизащия здрач
	ще се опъне шалът ти като въжето на палач —
	и сетния си пирует ще изтанцуваш ти върху сълза на Бога.
@	август 1989
P$
