P>
	В Карнак, в уханието на земята има нещо
	неузнаваемо.

	Това е може би дъхът на пръст,
	но вече минал
	по стъпките на геометрията,
	където вятърът, солта и слънцето,
	и йодът, и изровените кости, изворът
	бълбукащ, мъртвите черупчици, тревата и торта
	прогизнала,
	подрумчето, напеченият камък и отломките,
	все още влажното пране, катрана по гемиите,
	оборите, варосаните зидове, смоковниците,
	износените дрехи, думите на хората,
	отново вятърът, солта и слънцето,
	посраменият хумус, водораслите изсъхнали
	и заедно, и поотделно
	воюват с времето далечно на менхирите,
	да бъде всичко с точни измерения.
P$
