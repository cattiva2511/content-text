P>
	Стрелочникът ще бъде друг и бариерата ще бъде друга.
	Детето — вечната загадка — до стъклото на вагона ще седи.
	Ще гледа как рибарят крачи сред реката, както крачи селянин след плуга
	на слънцето — и пред нозете му се диплят огнени бразди.

	Ще бъде друга гарата. Ще се разпалва утро непознато.
	Детето — вечната загадка — все така ще гледа бягащите край вагоните поля.
	А ние ще сме само ек от колелата
	или следа дъждовна върху прашните стъкла,
	зад чийто прорез крие своето загадъчно лице Съдбата.
@	юли 1989
P$
