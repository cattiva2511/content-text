P>
	Понеже всички тук сме смъртни,
	понеже сенките отдавна в нас
	се нижат и прииждащото време
	като чакъл пред нас се срива,
	понеже нижат се по своя път и други
	слънца над нас,
	отлиташ — с думите и всичко тук, което
	ги ражда, най-внимателно, с душата гола,
	когато на разсъмване се буди —
	избираме свидетелството ние.
	Защото всички тук сме отговорни —
	не за това, което е било, а само
	за неизпълнените обещания.
	Добър — не значи да не бъдеш лош!
	Безделните ръце не са най-чисти.
	Те трябва да са черни от пръстта,
	отрудени, със сечива заети.
	И трябвало е всичко да привършат.
	Така вървял е винаги светът.
	Чрез сбъднатите сънища човекът
	е свързан здраво с тоя свят.

	Не съм обичал още както трябва.
P$
