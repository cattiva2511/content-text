P>
	Морето пише синя риба
		и трие сива риба този ден.
	Морето пише кръстосвач, как огън той открива
		и трие кръстосвач, погрешно съчинен.
	Поет над всичките поети,
		над всички музиканти — музикант,
	то ми превежда стиховете —
		морето — древен океан,
	на бъдещето океана,
		на шуби дъхави носач,
	носач на разцъфтяла пяна.
		Морето в мен по здрач
	намества се: зелено слънце пише
		и модро трие в моя небосклон.
	И пише слънце, в мен разкрехнало се свише,
		над хиляди акули, търсещи подслон.
P$
