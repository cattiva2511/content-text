P>
	О, устни, от които непрестанно тръпне тишината!
	О, клепки, трепкащи уплашено в нощта!
	О, длани, пълни с билки, с мириса упоен на цветята!
	О, ти, търпение велико в любовта!

	О, треска, ръфаща от бледите зари!
	О, мои предани приятели, безименни до края!
	Лице, което в сенчестото езеро гори,
	където аз се връщам пак, за да мечтая.

	И знаете ли откъде се връщам тук, при вас,
	Какви ли снегове, какви ли ветрове са веели, каква ли сприя,
	в какви гори ли съм се лутал в късен час?
	И знаете ли извора, от който аз ще пия?
P$
