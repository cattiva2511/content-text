P>
	Говори снежният човек, преди да се стопи:

	в часа, когато лодката забиваше
	носа си в хладния и влажен пясък,
	в часа на покривите златни
	и барабаните на светлината,
	в часа на спомените
	и на приключилите пътешествия
	внезапно набедих деня
	и спречках се със светлината;

	понеже мойто наказание бе бързо:

	къде съм аз, къде съм аз — крещях,
	о, скръб на всеки крайник,
	о, нетърпима белота;
	и изведнъж край мен изплуваха селцето, моето изгнание
	сред бялата котловина,
	и най-внезапно мойте викове превърнаха се в гарвани злокобни,
	и аз сред всички — снежният човек.
P$
