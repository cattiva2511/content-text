P>
	Кому ли да напиша днес писмо
	без повод и без дата, без клеймо,
	писмо, в което любовта излиза пак от скрина;
	кому ли да опиша своята тревога безпричинна?

	Писмо до никого, най-истинско от всичките писма,
	което в миг, докоснеш ли го само, се разпада,
	то чувства вятъра, устата, вкусили наслада,
	писмо подобно анемона в нежната тъма.

	Която свива се, плътта към нея приближи ли;
	припрени, бързи думи като ярките искри,
	с които живата жарава на морето и на лятото искри,
	писмо, с което всички бихме своите сълзи изтрили.

	Кой старо някакво писмо очаквал би от мен,
	целувка вече от архива,
	подадена ръка, въздишка колеблива
	и поглед с всичко примирен?

	То може да остане, тъй да си умре, покрито с прах,
	от слънце пожълтяло в тишината стайна,
	писмо, което крие някаква несподелена тайна…
	Не, няма плик за отговор на никой страх.
P$
