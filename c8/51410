	Всяка нощ от кабината на тоя уличен телефон, която огрява мрачните фасади и дърветата, обречени никога да не заспят, можеш да говориш с часове с Ню Йорк или с ада, без да смущаваш някого или да го караш да чака.
	Човек се задържа вътре само за да си събере мислите на светло, докато чака състрадателната кола, която ще дойде чак призори, бог знае кой ли ден, за да го вземе оттук, забравен като връх сред ледени грамади.
