P>
	Никой на когото да му кажеш
	че отдавна нищо нямаме за казване
	и че нищото което си приказваме
	непрекъснато
	си го казваме
	сякаш нищо не си казваме
	сякаш никой нищо тук не ни е казал
	даже и самите ние
	че отдавна нищо нямаме за казване
	Никой
	на когото да му кажеш
	даже на самите нас

	Никой на когото да му кажеш
	че отдавна нищо нямаме за правене
	и че нищо друго тук не сме и правили
	непрекъснато
	че това все пак е начин да се каже
	че не правим вече нищо
	и че правим вече само
	същото което го приказваме
	т.е. нищо
P$
