P>
	Ти насън бе преброждал небето
	с мисълта, че роден си за птица,
	и ме мамеше диря орлова
	към земя, непозната до днес.
	Но залута се, без да усетиш,
	в кръгозор като вълча зеница
	и димът на миражни огньове
	те оплете там в своя кафез.

	Завет търсеше в здрачни градини —
	Гетсиманската градина намери.
	Път димеше в пустиня незнайна —
	остави по него ти знак.
	И над чуждите Апенини,
	и над чуждите Кордилери
	по следите на чезнеща тайна
	бавно пада безмилостен сняг.
@	декември 1988
P$
