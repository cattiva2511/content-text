P>
#	1.
	Навярно друг е на Вселената законът. Вихрите налитат,
	плакати от светкавици размятали над мен.
	Ала седят спокойно в своя парламент звездите
	и месецът е техен несменяем президент.

#	2.
	Съдба, какво бих могъл за вечеря да ти дам? —
	Бульон от феникс със салата от опашки на комети
	и зачервен във фурната орел, дълбал на Прометей сърцето,
	и райски ябълки, които в пазвата си е държал Адам?

#	3.
	Косачите клепят косите —
	сякаш щъркели ситно тракат.
	А денят се изгубва зад сини ракити,
	залез — дреха небесна — преметнал на лакът.

#	4.
	Облакът крачи по мокрия хълм.
	сякаш рибар е и скача над мене
	златната рибка на първия гръм
	с мрежа от дъжд уловена.
P$
