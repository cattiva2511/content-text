P>
	Двубоят на петлите ми напомняше
	за сблъсъка на залеза с нощта.

	Наежени, те удряха гърди в гърди,
	подхвърляни от свитите пружини на краката си,
	Кръжаха, разпиляваха пера и здрач
	над вировете — и реките потъмняваха,
	като че белите ръце на селянка
	се мушваха в ръкав на топла дреха.
	Перата се понасяха над върховете
	и техният оранжев сняг
	застилаше пътеките между звездите,
	където в късна нощ
	сънят ни ще оставя дири.
@	юли 1989
P$
