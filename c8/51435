P>
	Вдъхни кураж, о, Смърт, в сърцето ми непомрачено и самотно,
	огромно слънце, шибащо плътта. Ах, скъпа плътна Сянка,
	умряла, жертва все на този глад, на тая дива
	тъга. Нощта сразила, но не спряла да кръжи и грее
	над всичко! Бездната и огненото колело, кръвта, която
	безмълвно се разкрехва, и — о, Господи! — дочувам глухо
	далечно ехо — удари, подравящи душата. Ах, тръпни, тръпни,
	безсилно тяло, от кръвта дълбано, и хитруващо, дордето
	те блъска неуморният таран… Все тоя тежък тътен, притъпяван
	от глухата забрава и отново будещ
	страха, прераснал в паника, жесток, ранил лазура,
	преди денят в кръвта да рухне и кръвта —
	сред нищото… И кули, храмове, гробове
	в руини, върхове, с пръстта сравнени, виж света край тебе,
	о, Смърт, от златна пепел над безкрая. Бял тамян.
P$
