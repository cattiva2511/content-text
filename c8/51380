P>
	Тази вечер блатото все още
	не е скочило да се опълчи
	на връхлитащия вятър.
	Стаите са ледено излъскани
	като люспести шарани. Страх,
	страх витае из раззинатите коридори.

	Блатото ще дойде
	до стъклата чак
	с олигавена тръстика, с попови лъжички.

	Има някой
	там във вятъра.
	И ръката му си отмъщава
	на стените и дърветата.

	Що тела човешки, непрестанно мачкани,
	плувнали в студена пот тела:
	нещо повече — тела, терзани
	от страха, от студовете
	и от бъдещето.

	И ако самото блато се надигне, похотливо,
	аз не виждам за какво ни е
	нашето спокойствие;
	и ръцете ни, с които милваме жените,
	знаят как да ги докосват и коремите им да пронизват.

	Все така строим,
	побеждаваме страха. И от нощта
	правим ден и нощта по-нежен —

	и единствената ни потребност тук е
	да докосваме плътта.
P$
