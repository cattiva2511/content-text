P>
	На детството в онези дни
	съдбата дом ми отреди.
	В него влюбен бях и сякаш
	бе прекрасна самотата
	на езеро със черен бряг,
	където боровете спят.

	Когато в нощ на тъмен шепот
	върху мантия летеше
	тихичко мистичен вятър
	с песничката си позната,
	пробуждах се в съня си аз
	за неговата дива власт.
	Но тази власт не беше страх,
	а сладка тръпка в полумрак,
	неразгадана страст в покоя,
	на рубините от зноя
	и от любов, макар и моя.

	Смъртта в отровните вълни
	и гроб във бездната откри
	за всеки, който се надява
	на мир сред своята представа.
	Душа, на самотата в плен,
	го бе превърнала в Едем.
P$
