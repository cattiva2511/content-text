	[* Стихотворението е посветено на Джейн Стенард, майка на съученик на Едгар Алън По. — Б.пр.]
P>
	Хелън, хубостта ти е за мен
		като никейски древен кораб,
	който сред уханното море
		към бреговете родни води
		скитник бледен от умора.

	О, колко трябваше да страдам,
		у дома за да ме върнеш ти
	с коси от хиацинт, Наяда,
		към блясъка велик на Рим
	и мраморната слава на Елада.

	В нишата на светлия прозорец
		като статуя стоиш така
		с ахатовата лампа във ръка,
	Психея от пространства горе
		наричани Света земя.
P$
