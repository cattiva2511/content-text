	[* Стихотворението е посветено на Сара Елмира Ройстър Поетът пристигнал в Ричмонд в разгара на сватбата й. — Б.пр.]
P>
	Видях те в сватбения ден,
		когато в руменец бе ти.
	Край теб, от щастие смутен,
		светът обичаше. Обичаше и ти.

	В очите — нежна светлина
		(не бе възможна друга.)
	Аз свеждах поглед към пръстта
		от хубостта принуден.

	Руменина — момински свян —
		все някога ще се стопи,
	макар и да изгаря плам
		гърдите му, уви,

	на този, който в сватбен ден
		видя как в руменец си ти.
	Край теб, от щастие смутен,
		светът обичаше. Обичаше и ти.
P$
