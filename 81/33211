P>
		С ярки доспехи,
		с песен в сърцето,
	сред блясък, прохлада,
		доблестен рицар
		дълго се скитал
	и търсел Елдорадо.

		Тъй той остарял,
		следа не съзрял
	сред сенки и прохлада
		парченце дори
		от тия земи
	на име Елдорадо.

		Додето съвсем
		без дъх, изтощен,
	видял как сянка пада:
		„О, в много земи
		биле си, кажи
	къде е Елдорадо?“

		„По светлия склон
		на лунния дом,
	където сянката пада,
		надолу върви,
		при мъртвите спри,
	щом търсиш Елдорадо!“
P$
