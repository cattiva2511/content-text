P>
	Мечтанието мое спи
	с криле, прибрани в шепот тих,
	шумят зелените листа
	край езерото сред мъгла,
	където папагалът бе
	птицата, добре позната,
	от него буквите приех,
	думите си произнасях
	унесен в дивите гори —
	дете с разбиращи очи.

	Но вечните години на Кондора
	разтърсиха там Небесата,
	преминаха край мене с трясък
	и нямах време за умора
	в Небе с непостоянен блясък.
	Ала, щом с тихички крила
	безделието долети
	отново с лира и със стих,
	ах, забранени досега,
	сърцето е престъпник скрит,
	додето в струните трепти.
P$
