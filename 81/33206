P>
	Съществуват неразделими неща.
		Природата им двойнствена създава
	чрез светлина обвивката и същността.
		Тъй те в предмет и сянка се явяват.
	Във двойна тишина, море и бряг,
		душа и тяло. Ала обитава
	молитви тихи и трева горяла
		с болезнено познание едно от тях.
	Макар че Вечността е негов знак,
		съвършена тишина е, без боязън,
	дори и злото няма власт над него.
		Но щом съдбата странна те беляза
	за срещата със сянката му бледа
		в самотно царство и без име даже,
	помни, че там единствен Бог те пази.
P$
