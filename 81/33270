P>
	И все така посред вълните
	на искреност и на лъжа
	по-светъл пристан търсят дните
	да хвърлят корабни въжа.

	Но все така са неразделни
	добро и зло,живот и смърт,
	ту хоризонти безпределни,
	ту изведнъж — студена твърд.

	Потърсиш обич, найдеш скука
	и тръгваш мрачен по света,
	отчаяш се, а тя почука
	и носи грейнали цветя.

	Но, Боже мой,какво остана
	на любовта си да дариш?
	И зейва двойна твойта рана
	и пак в предчувствия гориш.

	Но все така припряно бие
	сърцето в кипналата гръд
	и с топла кръв тревожно мие
	на светли пристани брегът.
P$
