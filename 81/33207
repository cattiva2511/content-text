P>
	По челото те целувам
	и понеже се сбогувам,
	да призная не е лудост —
	сънища са моите дни
	и в това ти не сгреши.
	Щом надеждата си тръгне
	нощем и когато съмне,
	в мисъл или във представа,
	нищо друго не остава.
	Виждам или тъй изглежда —
	сън в съня е без надежда.
	И стоя на този бряг,
	сред кипеж на морски ад,
	а в ръката ми проблясват
	мънички зрънца от пясък.
	Как пълзят, о, как изтичат,
	как към дъното те тичат
	додето плача и въздишам,
	че пръстите са много слаби
	и не могат да опазят
	зърно единствено дори
	от жестоките вълни.
	Виждам, или тъй изглежда —
	сън в съня е без надежда.
P$
