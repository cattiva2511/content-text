P>
	На лятото в средата,
		точно в полунощ,
	бледнееха звездите
		пред яркия разкош
	на хладната луна,
		владетелка в Небето
	сред своите слуги
		с пътека през морето.

		За миг ме погледна
		с усмивчица ледна —
	прекалено бе хладна за мен
		и облаче бяло
		я скри с покривало,
	а аз се обърнах смирен
		към звездицата вечна
		със слава далечна
	от нейната гордост пленен.
		За сърцето ми тленно
		тази гордост неземна
	в Небесата на ясната нощ
		бе дори по-прекрасна
		с далечния блясък
	от студения лунен разкош.
P$
