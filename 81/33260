P>
	Бърза ли бърза, бистра реката,
	Рожба на щедри, райски земи,
	Арка прохладна сплита гората,
	Цялата в трепет, щом загърми.

	Извори златни денем милуват
	Горди балкани, жадни нивя,
	Облаци звездни нейде пътуват
	Вечер с незнайни рой същества.

	Огнени сили влива в сърцата
	Родствено близка звездната нощ,
	Обич неземна чувства душата
	Даром живяла в този разкош.

	Набор любими стари портрети
	Острата памет свидно цени,
	Ласкави думи, вехти предмети,
	Юлските сенки в жарките дни.

	Будният месец вечер изгрява,
	Орлово вгледан в чудната шир,
	Вятърът сънен нежно припява
	Приказна песен в нощния мир.

	Родната къща предано чака
	Искрени думи, глъчка и смях,
	Ехото живо вика от мрака
	Минали гости, станали прах.

	Има ли чаша вино за тях?
P$
