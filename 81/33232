P>
#	I.

	Най-щастливият ден, най-щастливият час
		сърцето ми тъжно познава.
	Най-смелата мечта за гордост и за власт
		усещам, се стопява.

#	II.

	За власт говорех аз и мислех за властта,
		така изчезнаха незрими
	далечните видения на младостта.
		О, нека да отминат!

#	III.

	И гордостта! Какво ме свързва с нея?
		Друг навярно ще е наследил
	злобата, която днес над мен се лее.
		Моят дух се примири.

#	IV.

	Най-щастливият ден, най-щастливият час
		очите отново ще видят —
	най-ярката гледка на гордост и власт,
		която са виждали.

#	V.

	Ала нима не е надеждата за тях
		последвана от болка нова,
	защото чувствах, че в най-яркия им час
		не бих живял отново.

#	VI.

	Ах, тъмен примес имаха тези крила.
		Разбрах същността им тогава —
	могат да убият с размаха си душа,
		която ги познава.
P$
