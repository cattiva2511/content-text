	[* Стихотворението е посветено на Мери-Луиз Шю, болногледачката на жената на поета Вирджиния и е една от малкото творби на Едгар Алън По в свободен стих. — Б.пр.]
P>
	Неотдавна авторът на тези редове
	в пристъп на интелектуална гордост
	отстояваше „властта на думите“,
	отричайки, че мисълта възниква
	в несвързания шепот на езика.
	Над самохвалството му като присмех
	две думи, две чужди думи се явиха,
	изречени случайно с нежен порив
	от спящи ангели в среднощната роса,
	обвила с перлена верига хълма.
	Изплуваха от пропастта в сърцето —
	необмислени, души на мисълта,
	чудесни и божествени представи.
	С арфата си серафимът Израфел
	едва ли би могъл да се надява
	звук тъй прелестен да извлече. А аз!
	В ръката ми перото е безсилно.
	Повтарям името ти непрестанно.
	Не мога да говоря и да пиша,
	да мисля и да чувствам. Не е чувство
	безмълвната ми неподвижност. Сякаш
	прага златен на отворена врата
	в съня великолепен ме извика.
	Аз цял треперещ влизам и далече
	сред капки пурпурни ме води пътя.
	Навсякъде — отдясно и отляво —
	те определят хоризонта, а там си само Ти.
P$
