	[* Вълшебната страна в английския фолклор е царството на мъртвите. — Б.пр.]
P>
	Мъгливи долини, реки,
	и сенки в призрачни гори
	с форми още неоткрити
	зад воала на сълзите.
	Огромните луни растат
	и намаляват всеки път,
	и се променят всеки миг
	местата им в Небето.
	Тъй от дъха на бледен лик
	повече звезди не светят.
	По този лунен циферблат
	най-ярката в дванайсет
	за най-прекрасната сред тях,
	призната от съда им тайнствен,
	слиза, слиза, слиза долу
	към планинската корона,
	към върха великолепен.
	Шлейфът й се спуска леко,
	като драперия трепти
	над бедни хижи и дворци.
	О, всичко осветява тя —
	морето, странната гора,
	крилати духове, легло
	на всяко спящо същество.
	Горе ги погребва сякаш
	в кротък лабиринт от блясък.
	Дълбок, о, как дълбок е после
	покоя на съня им нощен.
	Сутринта, щом се събудят,
	се издига нависоко
	тяхната обвивка лунна
	и сред хаотичен път
	с бурята света докосват
	като Албатроса жълт.
	Луната не им трябва вече,
	защото краят е известен —
	лицето се превръща в сянка,
	но съществува още. Странно
	атомите се разпръскват
	в малки капчици и също
	като пеперуди тленни
	търсят Небеса неземни.
	Слизат, слизат, слизат долу,
	носят своя образец
	неспокойни, недоволни
	с тръпнещите си криле.
P$
