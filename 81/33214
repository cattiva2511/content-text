P>
	От всички, за които ти си утро
	и нощта настъпва, щом те няма,
	пълен мрак в небесните селения,
	унищожено слънце за онези,
	които всеки час те благославят
	за живота, за възкръсналата вяра
	в благородството и в истината.
	От всички, които в ложе сред сълзи
	отчаяни преди смъртта се вдигат
	дочули думите: „Да бъде светлина!“,
	нежните ти думи, въплътени
	в очите ти на светъл серафим.
	От всички, чиято благодарност
	напомня жертвоприношение, помни
	единственият, който е обречен.
	Мисли за тези бледи редове,
	написани от този, който вярва,
	че духът му с дух на ангел разговаря.
P$
