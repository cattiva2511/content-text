	Мистър Хепинстал имаше три шапки и винаги носеше и трите, когато излизаше на улицата. Всички, които живееха на „Хайстрийт“ — и докторът, и зарзаватчията, и водопроводчикът, абсолютно всички си мислеха: „Колко е вежлив мистър Хепинстал! Когато поздравява, три пъти сваля шапка!“.
	Като вървеше по улицата мистър Хепинстал припяваше песничката:
P>
	„Аз съм славният мистър Хепинстал,
	нося три шапки
	и щом срещна познат
	бързам да ги вдигна.
	Вярвайте, щастлив съм
	да вдигам три шапки наведнъж.
	Ура, ура, щастлив съм
	да вдигам три шапки наведнъж.“
P$
	Понякога обаче мистър Хепинстал изпитваше известно неудобство. Все пак той имаше две ръце и три шапки, така че едновременно можеше да вдигне само две от тях, а за да свали третата трябваше да стисне една шапка под мишница.
	„Как ми се ще да мога да свалям и трите шапки наведнъж“ — помисли си мистър Хепинстал веднъж. Не щеш ли, в това време на улицата излезе неговият котарак — Мърми.
	— Къде си тръгнал? — попита го мистър Хепинстал.
	— Към рибния магазин — отвърна Мърми.
	— Скачай тогава на рамото ми — предложи мистър Хепинстал, — и ако по пътя срещнем доктора, зарзаватчията, водопроводчика или жената на доктора, или жената на зарзаватчията, или някой друг, бъди така добър да вдигнеш едната от шапките ми, моля те.
	— Добре — съгласи се Мърми и скочи на рамото на мистър Хепинстал.
	В този момент насреща им се показа мисис Смак — жената на доктора.
	— Добро утро, мисис Смак! — поздрави я мистър Хепинстал и вдигна едната си шапка с лявата ръка, втората — с дясната, а Мърми вдигна третата.
	— Добро утро, мистър Хепинстал! — отвърна мисис Смак и си рече: „Какъв вежлив човек!“.
	А мистър Хепинстал каза на Мърми:
P>
	„Ти си най-добрия котарак.
	Стискам ти лапа
	Задето
	от главата ми
	свали третата шапка.“
P$
