	[* _„Един човек познавах в младостта“_ — Неточен цитат от „Островът“ на Байрон. — Б.пр.]
P>
E>
	Как често забравяме времето,
	когато тронът на Вселената —
	планините, вятърът, горите —
	са отговор, когато питаме.
E$

#	I.

	Един човек познавах в младостта,
		умееше с пръстта да разговаря,
	сам от рождение сред светлина,
		на пътя му светлика бе запален
	от Слънце и звезди. О, затова
		духът му с Небесата беше равен.
	Ала обзет от собствената страст,
	не разбра какво над нея има власт.

#	II.

	Мисълта ми може би превърна
		в несвързано бълнуване луната.
	Блясъкът, повярвах, е изпълнен
		със повече величие от всяко
	знание забравено и мъдрост,
		непокорна същина, която
	над нас прозрачна бързо прелетя —
	капчица, стопена в лятната трева.

#	III.

	Тъй зеницата се разширява
		към любимия предмет като сълза
	до клепача щом се приютява,
		а той заспива. О, трябва ли така
	скрит предметът да не се явява,
		да бъде видим, когато пожела —
	звук на арфа. Скъсаната струна
	е знак и символ. Те ще ни пробудят

#	IV.

	с онова, което в други светове
		Бог дари самотника прокуден
	извън живота и яркото Небе.
		От страстта повикан, той дочува
	на духа мелодията устремен,
		без вярата си вярващ как безумно,
	стремително надолу тласка трона,
	чувството приел като корона.
P$
