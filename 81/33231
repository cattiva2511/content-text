P>
	Непостоянен прилив
	на гордост непростима,
	сън наяве може би
	бе животът ми преди.
	И този сън изпълних
	с видения отвъдни,
	непознати досега
	за очите и духа.
	Аз ги оставях да летят
	по непонятния си път,
	за да не бъде земна
	представата нетленна.
	Със заклинания успях
	представата си да следя,
	но безгрижието ясно
	след надеждата угасна,
	въздъхна и отмина
	и леността тъй зрима.
	Не страдам, ала ги уби
	мисълта, която ги роди.
P$
