	[* Смята се, че Едгар Алън По съставя тая дума от латинските думи ulalare (оплаквам) и lumen (светлина), т.е. тя означава „светлината на скръбта“. — Б.пр.]
P>
	Живях сред жал
	и свят от печал,
	душата ми — мъртва вода,
	додето Юлали красива не стана моя жена,
	додето Юлали златокосата стана моя жена.

	Без светлина
	звездите в нощта
	са пред очите й чисти.
	Не може мъглата
	да извае от блясък
	капки пурпурен бисер в косите,
	Юлали със нейната най-непокорна къдрица,
	Юлали с най-безгрижната малка къдрица.

	Няма следа
	от болка сега
	в душите ни заедно слети.
	Целия ден
	свети над мен
	Астарта в небето,
	щом гледа Юлали към нейния лъч виолетов,
	щом вечно Юлали я гледа със взор виолетов.
P$
