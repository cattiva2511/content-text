	1809, 19 януари. — В Бостън, в семейството на актьорите Елизабет и Дейвид По се ражда синът Едгар.
	1811, 8 декември. — В Ричмънд умира майката на поета и оставя три невръстни деца, за които се грижат приятели. Едгар е осиновен от търговеца Джон Алън.
	1816–1820. Семейството на Джон Алън се заселва в Лондон, Едгар Алън По посещава лекции в класическата Академия, но новият му баща настоява да се насочи към бизнеса.
	1820, 21 юли. — Семейство Алън се завръща в Америка и се заселва в Ричмънд. Едгар Алън По изучава езици, спортува, пише сатирични стихотворения.
	1826, февруари. — Шарлотсвил. Постъпва в Университета във Вирджиния, губи на хазарт 2 700 долара, Джон Алън отказва да плати дълга и Едгар Алън По прекратява следването си.
	1827, май. — Записва се доброволец в армията на Съединените щати под името Едгар А. Пери. Издава в Бостън анонимно първата си стихосбирка („Тамерлан и други стихотворения“) с 12 творби.
	1829. — Умира мащеха му, Едгар Алън По напуска армията и издава втората си стихосбирка („Ал-Аарааф, Тамерлан и малки стихотворения“).
	1830, 25 юни. — Записва се във Военната академия на Съединените щати в Уест Пойнт. Джон Алън се жени повторно, намира писмо на Едгар Алън По, където той го обвинява в пиянство и роднинските им връзки се прекратяват.
	1831, 28 януари. — Даден е на военен съд за нарушаване на дисциплината и е изхвърлен от Академията. Пише и публикува първите си разкази.
	1835. — Заселва се в Ричмонд, сключва таен брак с братовчедка си Виржиния Клем и започва да редактира литературното списание „Messenger“.
	1836, 16 май. — Жени се официално за Виржиния Клем.
	1837, февруари. — Семейството му се заселва в Ню Йорк.
	1838, юли. — В Ню Йорк излиза книгата му „Приключенията на Артър Гордън Пим“.
	1839. — Редактира във Филаделфия списанието „Burton’s Gentleman’s Magazine“ и издава двутомния сборник „Гротески и арабески“, който съдържа 24 творби.
	1841. — Редактира във Филаделфия списание „Graham’s Magazine“.
	1842, март. — Запознава се с Чарлз Дикенз във Филаделфия.
	1844, април. — Заселва се в Ню Йорк. Изнася публични лекции „Поети и поезия в Америка“.
	1845. — Редактира списанието „Broadway Jurnal“,
	1846, 10 ноември. — В Ню Йорк излиза сборника „Гарванът и други стихотворения“.
	1847, 30 януари. — Умира жена му Виржиния Клем, поетът изпада в депресия, пристрастява се към алкохола.
	1848. — Ню Йорк, Преживява романтични увлечения към Мари Луиз Шю, Ан Ричмънд и Сара Хелън Уитман. Със Сара Хелън Уитман, вече вдовица, се сгодява, но скоро разтрогват годежа. Отново изпада в депресия.
	1848, юни. — Излиза „Еврика“, последната книга на Едгар Алън По приживе.
	1848, 27 септември. — Едгар Алън По се запътва от Ричмънд за Балтимор.
	1848, 3 октомври. — Откриват Едгар Алън По в безсъзнание близо до една кръчма, превърната предния ден в избирателен пункт, в Балтимор и го настаняват в болница.
	1848, 7 октомври. — Едгар Алън По умира.
