	[* Едгар Алън По вероятно е възприел твърдението на Шатобриан, че името на остров Ксанте произхожда от гръцката дума хиацинт (зюмбюл). Isola d’oro! Fior di Levante! — Златен остров! Цвят на лавандула! — Б.пр.]
P>
	Прекрасен остров! От най-прекрасните цветя
		най-нежното сред имената носиш.
	Колко спомени от миговете светлина
		на съзерцание докосваш.
	Къде е леността безгрижна,
		надеждите кой в гробница превърна,
	къде е Тя, която повече не вижда
		невинната зеленина на хълма.
	Никога! Уви, магическият шепот
		променя всичко, щом и хубостта
	земята взе и няма да я видя вече,
		но още имам бряг с усмихнати цветя,
	остров с хиацинти! Пурпура на Занте!
		„Izola d’oro! Fior di Levante!“
P$
