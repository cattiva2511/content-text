P>
	Пръстен на ръката,
		на челото ми венец.
	Блясъкът познат е —
	сред сатен и злато
	в нозете ми — земята.
		Аз съм щастлива днес.

	Господарят пожела
		да откупи мойта чест.
	Ах, на другия гласа
	чувам, ала на война
	бе в онази долина,
		и тъй щастлив е днес.

	Да говори продължава,
		а челото ми е лед.
	Мен целуват пред олтара
	устните на господаря
	и пред него промълвявам:
		„Аз съм щастлива днес!“

	Звън в думите. И даден
		е брачният обет.
	Макар и да е хладен,
	в мен знакът е оставен
	и белегът доказва,
		че съм щастлива днес.

	Ах, дано да ме остави
		сънят без друга вест,
	че душата ми е рана,
	нещо лошо ще направи
	и духът му изоставен
		ще е нещастен днес.
P$
