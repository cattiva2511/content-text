P>
	Душата ти ще е сама
	на гробницата в мисълта
	и няма никой да реши
	с теб тайната да сподели.
	Стой тихо в тази самота
	сред покоя тъй измамен,
	защото мъртвите в смъртта
	те покриват с було хладно.
	Беше жив — пред теб стояха.
	С тях си отсега нататък.
	Черен мрак ще бъде скоро,
	няма да поглеждат долу
	звезди от ясния си храм,
	за смъртните — надежда. Там
	в червени сфери ще гори
	умората ти и дори
	те ще запалят треска в теб,
	за чийто огън няма лек.
	Мислите ще те последват,
	сенките не ще изчезнат
	и няма да се разделят
	с тревата капките роса.
	Дъх божествен се смирява
	и мъглата горе става
	все по-плътна, непрогледна,
	като знак и символ сведен
	над дърветата извайва
	тайнството на всички тайнства.
P$
