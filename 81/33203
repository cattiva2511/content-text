P>
	Тиха долина аз знам.
	Никой не живее там.
	Бяха всички на война.
	Пазят нейните цветя
	от небесния си замък
	звездни ириси и пада
	ден във сините треви,
	в тях червено слънце спи.
	Пожелаеш ли, ще видиш,
	че покоят е привиден.
	Нищо не е неподвижно,
	нищо, въздухът освен —
	плът над цветната й тлен.
	Не от вятъра пулсират
	на водите с хладен прилив
	кипарисите в Хебрида.
	Вятърът не управлява
	на облаците танца бавен
	от утрото до мрака равен.
	Над теменуги, сред които
	човешкият ми поглед скита,
	над лилии тела извили
	край безименни могили.
	Ридаят и уханна жал
	редят във бисерна печал.
	Ридаят и се стича тя
	във вечни капчици роса.
P$
