P>
	Прилежно одитира ме нощта,
	пресмята дребните ми грешки —
	тук съм взела в повече любов
	там съм похабила две-три смешки.

	Тук открива малък тъжен дълг
	от емоции неизплатени.
	Там натрупан е излишък скъп
	от мечти, надежди и утехи.

	Заем на доверие тежи
	върху будната ми гузна съвест —
	доверчивите кредитори мълчат,
	примирени с тази своя участ.

	Планове зарязани лежат
	в ъгъла на мойто вдъхновение
	и събират пагубната прах
	на самодоволно безхаберие.

	Чинно изчислява ме нощта,
	пресъздава ме в активи и пасиви.
	Търси в банкрутирала душа
	нещо ценно да открие.
P$
