P>
	Тоз петел дошъл от толкова далеч със свойта песен,
	осветен на слънцето от първите лъчи;
	този цар, изваян неприятно във прозореца ми
										със короната си жива,
	нито пита, нито отговаря, вика в Залата банкетна,
	сякаш и не съществуват неговите гости, водосточните тръби,
	и стои все по-самотен в своя вик.
	Вик на камък, вик на древност, вик на нищо,
	бори се със моя сън, ала не знае, че се бори;
	не поглежда той съпругите си, царевичните зърна,
										които
	привечер ще го накарат да целува прахоляка.
	Само вие като еретик във кладата на своите пера.
	Той е исполински рог,
	който сам издухва чернотата, в пъкъла когато пада.
P$
