P>
	Какво се носи на рожден ден без рожденик?
	Какво се подарява на безсмъртен дух?
	Как се преглъщат сълзи и почерпки
	в един солено-жаден куп?

	Как се празнува, ако ти се плаче?
	Какво се пее, щом ти се крещи?
	Какво си пожелаваш, като духнеш
	запалените восъчни свещи?

	Какво се чества на един ограбен празник?
	И как се гледат хората в очи?
	Денят, когато той не остарява — 
	сега… и всички други дни.
P$
