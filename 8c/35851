P>
	Малко и бяло, невинно на вид
	хапче до чашата чака.
	Сякаш виновно пред мене мълчи
	и погледа ми избягва.

	Като че иска да се извини,
	задето въобще ми е нужно.
	Хапчето даже за мен го боли,
	ако и да ми е чуждо.

	А моята лична дебела глава
	измъчва ме с болки ужасни,
	сякаш не съм аз цяла, една,
	а сбор от воюващи части.

	Хапчето бяло, невинно на вид
	дочаква съдбата си ясна.
	Аз уморено разтривам очи — 
	пак се отлага войната.
P$
