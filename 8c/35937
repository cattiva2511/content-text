C>
@@	Системата. Западно полукълбо. 2120 год.
	… Тази история е протоколирана, заведена под номер и се пази в архива. Все още някои детайли не са известни и се налагат допълнителни разследвания. Чакам указания.
@	лейт. Крестуел
C$
C>
	… Отменете заплануваните разследвания. Подгответе се в срок от 24 часа за мисия в Сатурн — база (Пайънъир)
@	ФБР — Интерпланетен отдел
C$
	— Не разбрах… Мургол, намали уредбата… Слушам ви, господа.
	— … Федералната служба за контрол…
	— О, разбирам, вие искате да узнаете нещо повече за нашата институция. Уверявам ви, всичко е законно, съгласувано със Сената и Комисията за Нравствено въздействие. Знаете, някои много влиятелни личности са наши пациенти…
	— Моля, подробности.
	— Да, естествено. Вие знаете добре какво беше преди основаването на Центъра за духовна регенерация. Лудниците бяха претъпкани. Неудачниците, психопатите, маниаците бяха повече от нормалните хора. Медицината, църквата и правителството бяха безсилни. Киното, телевизията губеха вековното си обаяние, функциите на ментор на обществото… Безразличие, апатия и нещо по-лошо, неконтролирани изблици на гняв и нетърпимост. Всичко това застрашаваше демокрацията. Нацията ни трябва да благодари на двамата гении на съвремеността — д-р Рон Вог и конструктура Крониус. Те създадоха Системата. Всъщност те тръгнаха от там, където свършваха светилата на медицината. Защо трябва да се мъчим да убеждаваме пациентите, че са здрави, че самоубийството е противоестествен акт. Напротив, трябва да се помогне на тези фикс идеи да приемат измерения. Тук е разковничето, тук е мястото на Центъра. Например, шизофреник с мания за преследване. На такъв тип трябва да се въздействува грубо, брутално. Непрекъснато да бъде следен от сътрудници на Центъра, фотографиран, изнудван, шантажиран, заплашван…
	Е, и най-упоритият луд ще се умори. Ха-ха-ха, така е, нали? Просто, но същевременно гениално.
	В началото имаше много трудности. Вие сте запознати подробно с опитите на „Сектата на поклонниците“ да организират съпротива срещу Системата. Лозунгът им беше:
	„Оставете лудите, оставете хората.“ Сега част от техните активисти са наш контингент. С историческото си решение от 13.01.2100 год. прието с 51 срещу 49 гласа, Сенатът узакони нашата институция, а местните съдилища бяха задължени да определят пълномощните на нашите филиали.
	Разбира се при нас, както и другаде, важи принципа — най доброто се заплаща. Лечението е в четири категории, като престъпниците и други маловажни личности се третират във финансираните от държавата трета и четвърта категории. Особено интересни са процедурите за пациентите от първите две категории. Наистина фантастично! Такива идеи, такива изпълнения… Например, богат акционер, отегчен от живота, колкото и странно да звучи, дълбоко в себе си мечтае за самоубийство. Стоп! Тук се намесваме ние и само ние. Системата е активизирана! В свръхмодерните лаборатории се изготвя специален двойник. Той по нищо не се отличава от оригинала, дори според мене го превъзхожда. И този двойник бива убит. В убийството му взема участие и оригиналът! Но да продължа, чувството да убиеш същество, което толкова прилича на самия вас, повече от брат близнак, е уникално. Неповторимо е човек да присъствува на собствената си екзекуция. След убийството пациентът е напълно здрав. Използувайки идеята на оня старик от началото на XX век, Фройд, че човекът непрестанно е изкушаван от смъртта, от Танатос, ние за кратко време доставяме на нашите пациенти възможността да усетят ледения му дъх.
	Друг случай, който остана малко известен е с една… хъм, доста високопоставена личност. Имена няма да споменавам. Тя беше обладана от натрапчивата идея, че трябва да задействува стратегическата авиация. Малко се затруднихме, но организирахме локална атомна война — всичко в рамките на лечебния курс.
	Голямо постижение е организирането на посещение във времето. Как — питате вие — Машина на времето! Ето това е най-новото. Може да присъствувате на строежа на Хеопсовата пирамида, да откриете Америка с корабите на Колумб. Земята е на ваше разположение.
	Но какво ви води при нас господа, по-конкретно… Сигурно не онези ваши смешни апели, че сме фабрика за сънища.
	— Господин Внишек, Вие не ни разбрахте. Ние сме от Галактическата служба за контрол на развитието на цивилизациите от хуманоиден тип. Дойдохме за инспекции и както предполагаме, да закрием Центъра. Потвърдиха се сведенията, че той всъщност представлява организиран заговор. Заговор, стигнал твърде далеч. Заговор срещу човечеството. Вие сте убивали кора, а не роботи. Атомната война е отнела живота на милиони човешки същества. Машината на времето е била обикновена душегубка. Целта ви е биха да замените хората с нова раса самопрограмиращи се работи.
	— Но това е нелепо, господа. Вие се шегувате! Аз ще се оплача…
	— Ако желаете ще Ви покажем хипергравитоничния индикатор. Той и в момента регистрира излъчванията на електронния Ви мозък. Няма нужда, така ли? Смятаме, че сте ни разбрали.
#	ЦЕНТЪРЪТ ТРЯБВА ДА БЪДЕ ЗАКРИТ
	Съобщение във вестниците от 12.5.2120 год.:
C>
	„Нашите кореспонденти предадоха, че Директорът на Центъра за духовна регенерация, доктор Внишек се е самоубил е канцеларията си рано тази сутрин. Същият ден край на живота си сложиха и няколко сенатора. Центърът временно е преустановил дейността си. Обществото настоява за изясняване на тези загадъчни случаи. Настъпили са вълнения в страната.“
C$
