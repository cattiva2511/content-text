P>
	Като че ли не бе ме забелязал,
	но аз добре видях, че той не вижда нищо;
	и чак когато се изгуби от очите ми,
	след време чак си казах,
	че се разхождаше из този град.

	Видях го да се връща отдалече и вървеше точно срещу мен,
	като ония, дето знаят мойто име;
	и каза ми това, което всички тук ми казват.
	Но аз не го изобщо чух.

	— Какво ще стане? — ме попита той.
	И колко време впит бе в мене питащият поглед?
	Нали очите му все още не бяха си възвърнали цвета;
	като че ли не бе самият той,
	към мен пристъпил преди малко,
	ами ръката му, успяла да го изпревари.

	И докато ръката му подобно птица
	към моята летеше,
	видях, че вече съм смутен и блед,
	като човек, когото облаците го връхлитат.
	И той, видял, че в тоя миг се чувствам птица,
	която тръгнала е на далечен път,
	ми каза: — Ще се върна пак.

	И вдигна пак полетата към мен,
	и върна очертанията на горите.
	И отраженията на листата в бистрата река
	по клоните отново върна, при останалите листи;
	и в неговия взор реката върна стария си цвят.

	И аз, когато той дойде отново, бях безкрайно просветлен,
	защото той в очите ме погледна.
	И в тоя миг, когато ме докосна, аз видях да се разкрива
	на мястото си, най-спокойно,
	градинският чакъл — като огромна бяла къща.
P$
