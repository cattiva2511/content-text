P>
	Стори ми място, притеснен Октомври!
	Аз искам да нашепвам тишината рижа сред лозята,
	която кара свраката дори да млъкне
	и стройното изящество на дъбовете млади,
	където на съвет синигерите се събират,
	и врясъка на сухия трънак, пиян от вятъра.

	И ето, легиони дългокраки паяци
	връхлитат запламтелите градини.
	И ето, катерицата за зимата запаси трупа.

	Почтително край пътя наредени, плочите
	приветстват идването на нощта
	с хилядолетните си мидички по тях.

	По-лош ориентир от календара няма.
	Отново истинското време е дошло.
P$
