P>
	Мартенско слънце
	сладка кърма сред угнилата шума
	бавно вървя аз по голия синур
	зимата смъкнал от своите плещи
	като опърпан натегнал от влага кожух
	и изчегъртал я даже от мислите сякаш
	скрежеста прах застрашително още скриптяща

	Докато мъча се сам да отсея заблуди и слънце
	нека ме сепне гласът на кадънка
	Муза отново при мене дошла
	в моите замисли да ме подкрепя

	ето предвождан от нейната мисъл лазурна
	тръгвам към масата пак през тревата искриста
	докато хладният вятър я хрупа
	докато нови мечти и бленувани блянове тихо зова
	докато търся съвети и време
	смело загърбил ненужните призраци
	без тегоби и тегла меланхолни
	без да прелея дори за умрелите в тежката зима
P$
