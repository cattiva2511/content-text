P>
	Верлен? Стърчи над ситната трева,
	венец и лира — за окайване; о, бюста
	Верлен, набучен на триметров
	гранитен грездей, чеп, около който

	се вият странни музи, пощръклели
	компания да са му пред очите
	на минувачите, все пак новаци още
	в баталиите за наслади. А шумът

	горчив на моторетка стряска тихата
	дъждовна песен сред листата на платани
	и кестени; сияен лъч разделя

	на светло-тъмно цялата червено-
	зелена маса и Верлен все тъй навъсен
	бленува за това, което ще обвърже всички.
P$
