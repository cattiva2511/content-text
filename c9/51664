P>
	Във компютърната мрежа
	се промъкна „Таралежа“…

	„Здрасти, аз съм «Таралежко».
	И се движа тежко-тежко…“

	„Аз съм малката «Змиорка».
	Иначе се казвам Зорка.“

	„Колко си голяма ти?“
	„Четири… по три… плюс три.“

	„Аз съм… пет по две… плюс пет.“
	„Май си ти юнак напет…“

	„Скучно ли ти е самичка?“
	„Не… Играя си със… мишка…“

	„Ти… нали не си отровна?“
	„Казват ми, че съм чаровна.“

	„Да се срещнем утре двама!“
	„Трябва да попитам мама.“

	„А къде си ученичка?“
	„В детската градина «Птичка»…“

	„О, така ли?… То и аз
	съм сега във втори клас…“
P$
