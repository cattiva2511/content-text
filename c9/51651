P>
	„Странно е да ги видиш през този сезон,
	а и толкова много, лоша поличба е“ —
	казва жената, която с канджа събира
	морски звезди. През отблясък от свода навъсен
	между черупки се плъзгат медузите —
	бледоморави и прозрачни —
	с техните тръпки неуловими
	на танцьорка, развяващи кринолини,
	и повлекли пихтиести къдрави ленти.
	Погнусени и смаяни гледаме дълго
	как мудно отскачат под носа на лодките,
	насмолени с катран, и ръба на водата
	докосват — венчета отровни, нимби
	на паднали ангели, камбани забулени,
	изскочили от бездната в небето обърнато,
	сякаш през мрежите на разума се проврели.
P$
