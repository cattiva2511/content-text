P>
	На нишката на хоризонта
	спокойно
	и в тая нощ бездънна
	потрепва пълната луна като балон привързан
	и тягостната светлина на късно пладне
	просмуква се във въздуха смрачен

	От сабята на хоризонта
	ще срещнат свойта смърт
	и яростните спорове на утрото
	и изводите кратки от следобедната дрямка
	какво спокойствие и радост
	от тялото изваяно струят
	и вече никаква чернилка
	не се пласти в бездънното сърце

	Над арката на хоризонта
	е метнал някой преди малко
	звездотъкания килим
	и цялата вселена
	побрала се е сякаш там
	сред тия светлини сияйни
	тупти сърцето
	в изваяното силно тяло
	и то изваяно и силно
	трепти
	и движи своята галактика
P$
