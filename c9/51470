P>
	Живееха във времето, когато всички думи бяха бедни
	и чувство вече не трептеше в техните унили ритми,
	димът бе все по-гъст и пламъкът — потулен,
	бояха се, че няма радост повече да ги споходи.

	Те спяха, бе по време на световната разруха,
	минаваха в съня им спомени полека
	като едреещите светлини на ладии в мъглата,
	преди нагоре по реката да отминат.

	Събудиха се те, но вече черна е тревата
	и сенките са хляб за тях и вятърът — вода е,
	и тишината, непознатото са брънка помежду им,
	и наръч мрак е огънят им на земята.
P$
