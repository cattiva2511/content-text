P>
D>
	На Фредерик
D$

	Синьо жабче в нашта вана
	за опашката се хвана.
	Вече станал си голям,
	я ела и виж го сам.

	Слонът — стар мастит велможа —
	пак си търси бяла кожа
	в тоя сух безводен край.
	Я ела и му я дай.

	Млада пъстропера гъска,
	задникът й гол, но дръзка,
	в огнения свод лети.
	Я последвай я и ти.

	Птичка без гнездо, нахлула
	в лавката до караула
	спи на чуждия креват.
	Нани-на, войнико млад!

	Млад петел с криле чевръсти
	се захванал да покръсти
	в храма старото кюре…
	Е, това не е добре!
P$
