P>
	Животът е това, което ни убива,
	написахте в стихотворение, където всичко
	живее бодро: скърцането на тролеите,
	тилът на влюбената в огледалото,

	дори леглото със смъртта на младини,
	тъй мъдра, че не виждам повече къде —
	като че ли е отминаващото време или ние
	които прекосяваме го, с празни длани,

	подобно лунатичен влак, препуснал
	през спящото поле — и пътникът,
	забравен в кухото на свойте шепи,

	е езеро под пладнешкото слънце, езеро
	от нищо несмущавано, дори от отражението
	на тялото склонено, трепкащо в стъклото…
P$
