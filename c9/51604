P>
#	1

	Тъжно е,
	толкова е тъжно
	понякога
	бремето на нещата,
	бремето на дните
	върху плещите на живота.

#	2

	Животът пее
	между думите,
	животът изгаря
	между думите,
	животът,
	който никой не го е живял.

#	3

	… животът,
	който ме притиска,
	животът, който ме опиянява,
	втвърденият живот…

#	4

	Ще трябва да можеш
	да живееш тук,
	без нищо да кажеш,
	да слушаш,
	ще трябва,
	желателно е,
	дори и да не успееш.

#	5

	Животът далече
	тупти,
	а ние сме тук,
	застинали в очакване
	и го слушаме
	как тупти.

#	6

	И вие,
	вие, които не знаете нищо за мене,
	какво направихте с моя живот?
P$
