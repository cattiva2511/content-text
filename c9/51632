P>
	Онази, дето и в студа е съхранила
	по бузите си спомена за гроздето,
	с очи изпраща двойката, поела бавно;
	минават те по каменния мост, отиват

	към края на горичката, където дебнат
	синеещите се лисичи сенки. Всичко
	това без много шум събужда завист
	в часа, когато младите жени

	напускат къщата, натегнала от сняг,
	с глави замаяни от огненото вино —
	направо в тъмното, изпрели лена

	за своите платна сред буйства и облози,
	с надлъгвания пред очите на мъжете,
	които смазвали са конските такъми.
P$
