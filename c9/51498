P>
	Едно дърво отчаяно ръце протяга към небето,
	понеже цялото го е оплел бръшлян:
	и виждаш как решено е на всяка
	цена да вкопчи пръсти — в облак ли, в мъгла ли,
	но нищо не улавя то и все неуловими
	неща лукаво го обсебват и дълбаят,
	кълват го от кората до сърцето, нямат милост
	орляците скорци, които го връхлитат
	и го превземат, и цвъртят, изстрелват свойте трели
	най-вече привечер, когато слънцето потъва
	и пада нощ… Дори когато всичко тук изчезне
	и в мрака се стопи, все още тук ще бъде то,
	преплело свойте мъртви клони със самия
	всемир, тъй близо до изгрелите звезди.
P$
