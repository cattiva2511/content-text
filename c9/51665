P>
	Даже и петлето Злати
	знае вече как се „чати“.

	„Аз съм Златко — хубавец.
	И съм най-добър певец!“

	„Здрасти, аз се казвам Златка.
	Светлокоса съм и сладка…“

	„Най обичам слънчоглед…
	Също и… уиски с лед.“

	„Аз — да ходя по тревата…
	Обожавам и водата…“

	„А, плувкиня си добра?…
	Аз си падам по борба…“

	„То и аз съм малко дива…
	Но… в класа съм най-красива!“

	„Хайде, снимка ми прати!
	Да те клъвна… със очи…“

	Снимка му изпрати Златка —
	беше тя… красива патка…
P$
