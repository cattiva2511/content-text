P>
	Аз гледам и не виждам накъде тече реката:
	безброй отблясъци и птичи сенки, за да ме измамят
	в тръстиките, където чува се как жадно лочат
	водата гъста като кръв животни с мокър косъм.
	Тя рови бреговете, за да ги запази,
	а аз оставам тук със скъпоценни камъни в ръцете.
	На оня бряг, където няма как да стъпя,
	напредва сянката на друг човек по пътя.
	Изгубил съм надеждата за лодка, за да го настигна
	и жестовете ни — на всичкото отгоре кучешки наглед,
	все по` раздалечават се…
P$
