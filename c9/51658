P>
	Обичам те, самецо на вселенските води,
	решил се, гол и крехък, сред въртопа да нагази,
	обичам те, пленен от силните талази,
	ръце разтворил срещу ветрите, издул гърди.

	Аз гледам тайно твойта трескава от словото уста, с възторг
	се взирам в твоите клепачи, тежки от възбуда.
	Но само въздъх мога да отроня — сдържана и луда.
	И този глас в килиите ехтящи на планинския поток!

	Аз будя тръпки в тази плът, довчера глина,
	а днес пулсиращ бронз и строен ствол.
	И колко скръб в насладата от здрача, скръб пустинна…
	И ти — о, светлина, трептяща в ноктите на вятъра, човеко гол.
P$
