P>
	Нощта, когато шумовете стават странни
	и лабиринтите потъват в лабиринти,
	аз знам, че в тоя миг не съществуваме,
	аз знам, че няма пак да дойдеш тук, че утре няма пак да дойдеш
	и че денят ще влезе и веднага ще заеме твойто място
	(и няма аз да те позная и мигът
	ще се изниже, без за никого да мисли), както изведнъж пристига някой,
	когото не познаваш; аз не съм дошъл да видя него,
	не съм дошъл лицето му да зърна, и шумът по другите етажи
	е същият, шумът отекващ винаги, е само зрак нищожен
	из глъхнещите коридори, из които светват
	за кратко лампите, мъждукащи като угарки —
	и също без за нищичко да мислят, докато не плисне светлината
	с шума от звучната целувка сред екливите циментени стени.
P$
