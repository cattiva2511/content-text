	Никога досега есента не се беше радвала на по-жилава зеленина и на такъв кристален покой над моравите, озвездени от розови младежки пъпки. Мъзгата печелеше време; над завесата на дърветата течаха репетициите на пиеси за самотни птици, които не бързат да си заминават за големите родни езера в Африка.
	Комарите все още не се бяха разоръжили, а зайците, въпреки ловния сезон, продължаваха да ходят в Елдорадото на хрупкавата целина, където градинарите все още се излежаваха на брега.
	Радиото прогнозираше хубав завършек на сезона и децата, тръгнали на училище, отиваха да покоряват нови планети, изложени за продан във всички модерни небесни лаборатории на бъдещето.
