P>
	Това бе стая, мрачна като склеп, погребана в морето.
	Навярно аз съм спял — кой може да го каже?

	И думите, от стиснатите устни излетели,
	висяха зад стъклата вън сред черни маргарити.

	Край нас насам-натам сновяха мъртъвците
	с безличните движения на странни минувачи.

	И слушахме, тъй както слушаш ударите на сърцето,
	тиктакането тихо на часовника. И гледахме

	там, долу, целия в сияния удавен град: поезията
	изглеждаше ни състарена в дрехите на свъсена работничка.

	Тя бе загубила — тъй както сянката си — свойте ключове.
	Тя бе се свела, взряна отдалече в слепия си образ.

	Тя бе сразена от една стрела незрима,
	застинала сред тия ледени води.
P$
