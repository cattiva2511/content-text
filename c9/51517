P>
	Та ето как дойде войната: с дървен рог,
	щом съмна, конниците копия отпуснаха сред папратта,
	а малко след обяд момичетата синьо-бели
	поискаха в градината да слязат. Лятото като наметка
	по хълмите безшумно се провлачи
	и още ожадня най-мъничката братовчедка. Но кълбото
	от гъст кристал, внезапно между пръстите й разтрошено,
	самото време, след което тя върви, сред зноя
	издигнала ръка окървавена, с лек звънтеж
	изчезна в папратта. И щом реши да каже: ах, как само
	сразена съм — ни звук не се изтръгна от устата й отворена
	и всички конници видяха: лейтенантът беше мъртъв.
P$
