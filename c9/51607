P>
#	1

	Детето вече говори на тълпите. Ръката
	му познава всичко навън.

#	2

	После е погледът. Идва от твърде далече,
	за да се спре.

#	3

	Руини, няколко фигури, изпълващи
	картината, които квадратът разделя,
	или съпътства.

#	4

	Червено. Синьо. Лилаво. Зелено. Колко
	цветове, за да бъде изразен един жест.

#	5

	Тъгата. Тяло предоставено на погледа.
	Чувството е във възможността за по-
	знание.

#	6

	Ходът на времето. Изскачат мъртъвци
	и разбъркват старите понятия.

#	7

	Видимото пространство по същество е
	ничие. Светлината вече не блъска предметите.

#	8

	С мъка забелязвам животинките в тревата.
	Прозрачност. И този пейзаж без вода. И
	тази отвесност, която отблъсква морето.
	Въздухът и виковете. Тежки или остри.
	Всичко това бе несигурно. Обикалям
	край твоя сън. Изненадата е в устата.

#	9

	Материнско смачкване на гласа.
	Няколко думи преди уплахата. Тя
	разравя и разпокъсва. Думите,
	напуснали устата, са като сопа.
	Искаха да причиняват болка. Пред-
	метите носят в себе си безкрая,
	без да познава фразата
	без да разпростира нещастието
	във всеки предмет
	според тежестта на нещата
	той се мъчи
	да развали цялостта.
P$
