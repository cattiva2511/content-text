P>
	Нещата тук, които нищо не тежат,
	над нищото надвесените странни сенки.

	И птиците, застинали в безмълвния,
	бездънния безкрай. И тази,

	чието име е отсъствие и радост,
	и лекота. Ах, винаги обичал съм аз този

	театър и самите нас — кънтящи, мрачни и дълбоки,
	пронизани от погледи и от мъгли,

	това напрегнато очакване, това вглъбяване,
	борбата, примирената борба

	между шума и пустотата, между мрака и сиянието.
	Навярно сме били тъй близко с теб, че нищо

	не би успяло да ни раздели, ни вечната умора,
	ни тайните, ни облаците, нито другите, на нас подобни,

	които леко закъсняват — но след миг ги няма вече.
P$
