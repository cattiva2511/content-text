P>
	Това обичам аз: земя с високи кипариси; бистра
	вода, струяща в каменния жлеб на водопоя;
	коне и кончета, натирени на паша;
	и път, сред гъстите треви залутан; стряха
	от керемиди; лястовица, кацнала на края
	на еркера; плашило, от което свраките изобщо
	не ги е страх, а сойките направо го и мъмрят.
	Прекрасен ден в началото на юни; с взрив фазанът
	приветства стреснат тишината; рязък полъх —
	и ясенът се в миг разбъбря; пеперуда
	изчезва сред вълните на ливадата. На хоризонта
	високи планини подпират синевата.
	Виси с разперени криле в небето черна врана,
	с три вика известен съм и наместо подпис — кръстче.
P$
