P>
	Ала
	не е сега моментът
	да ни напусне

	безпочвената вяра.

	И онзи, който беше
	свободен пръв
	да се покаже
	плаващ остров
	той с времето наистина се огради.

	И нова сабя, и небе, и мрачният
	обряд на ралото —
	нов извор бяха те и път.

	И всички тук се трудеха. Различни
	под слънцето всеобщо,
	ала земята хвърляше все същата студена сянка
	над техния полезен труд.

	И само там, където я нямаше змията,
	израстваха богати думи.
P$
