P>
	Ако нощта те извисява над морето
	недей го оскърбява в себе си че гробница на древни богове е
	Цветята само знаят как се вечността вдълбава в камък
	Земя ранена те зовем о колко наше време
	ще изтече като водата не успяла да си издълбае ложе
	Напевен ромон на вълни разлян върху водите на печална вечер
	как сладък си за оня който в твойта нощ потъва
	като чакъла едър по самотните среднощни брегове заскитал
	аз водих свойта лодка между островите назовах те аз
	далеч преди да бе ми отредена за приют и роден полъх
	неуловимата те назовах и Вечно бягащата също
	Смехът ти раздели водите сини от водите непознати
P$
