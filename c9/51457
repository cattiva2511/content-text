P>
	Бе в залеза на лятото
	и мрачните ками на кипарисите
	раздираха огромната кървяща перуника на небето.

	А долните им клони те нападаха — да свеждаш
	главата си белееща в алеята,
	докато сам спокойно
	вървеше по петите на нощта.

	Кой впрочем те повика отдалече
	с цафара от изсъхнала трева
	сред пустошта на гаснещата вечер?

	Поел сред езерото от роса сребриста,
	щом само тишината в теб се възцари,
	ти тръгна да възпяваш светлината.

	Като светкавица от бляскаво стъкло,
	разровила натрупания мрак в гората,
	отмина с резки стъпки неспокойният човек,
	на всяка крачка спъват от капан — пръстта на мъртъвците:
	о, гол и жалък пламък, бликай от калта към облаците
	между агония и радост,
	о, кратка песен —

	вик на звезда, която дави се в окото,
	в лукавото око на блатото
	сред черни дънери…
P$
