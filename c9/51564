P>
	Ухае въздухът на езеро,
	димят комините, златисти капки —
	запалените лампи — се отронват
	и трепкат,
	и сякаш целият квартал сред мрачините
	се е разпаднал,

	дърветата все още ярки
	ръце размахват сред стените
	и тънат,
		и се давят
	в студената априлска нощ,

	тук също всичко тъне
	сред смехове и огнените точки на цигарите,
	връхлитащи към вас по тротоара,

	крещят деца,
	часът е осем, всичко чезне в тоя лепкав
	април, изчезва всяко тяло,
	в което броди кръв,

	и стиховете, лъжещи за всичко,
	освен за самотата,
	и този вкус стипчив да съществуваш
	като забравен в гъсталака сочен плод.
P$
