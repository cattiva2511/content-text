P>
	Бих искал тая страница
	да е написана без мен
	и да прилича на дома, където
	отрича ме това, което съм.

	Бих искал мойте думи,
	слетели от менливия лазур,
	смъртта да отразяват само,
	лишена от завоевания.

	Бих искал да подкупя времето,
	което не е нито нощ, ни ден,
	което — с вид на придружител —
	сърцето ми ще вкамени.

	Бих искал да руша отвъдното,
	от вътрешните гласове подтикван,
	и сам да се възпирам на завоя,
	потеглил — на шега — за никъде…
P$
