P>
	На ъгъла на масата гърба тъмнеещ
	на стихнала мандора, луда светлина,
	пронизала и виното, и перлите,
	и словото: то може да се чуе

	като журчене между дама пика и вале —
	валето купа. Някаква светулка
	раздвижва мрачината около кристала,
	където броди силата в цветя златисти

	и черни, за последен път напрегнати
	в пространството, което капандурата не може
	да изолира от стакатото на бурята,

	прехласнала града като факир с пламтящи факли
	сред стряскащите светлини на мюзикхол:
	пак стори чудо лятото за своите приятели.
P$
