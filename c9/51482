P>
	Спи ваната към полунощ,
	когато той пристига да се къпе.
	И с ококорени очи
	той чува шум сред светлината —
	шума на облак снежнобял,
	решил да влезе в магазина
	за мебели след полунощ.
	Щом оттече се мръсната вода от ваната
	с отворени уста тя диша
	лице на ангел сякаш
	и къпещият се, все още гол, не чува вече
	това, което спящите не са изобщо чули;
	сега дочува той неща различни и далечни…
	Дали все още някой облак не говори?
	Тълпа, далече някъде, с накъсан говор;
	или по-скоро странен глас в тълпата,
	глас, който не умее да говори; ала него,
	надал ухо и гол, изсъхнал вече,
	напрегнал целия си слух,
	той чува — думи за любов това са,
	отправени към него само
	отвъд нощта;
	добре ги знае тия думи, истинските думи за любов,
	но той не ги е досега разбирал.
P$
