P>
	В тинята на Жълтата река е скрито злато.
	В пясъците, в прашната земя и по брега затлачен
	златото е скрито.
	И с лопата, с кирка и със сито,
	с рило на боботещи дълбачки
	рият и дълбаят, и тресат, и тръскат.
	И между напуканите груби пръсти
	скръцват самородни песъчинки,
	сякаш че — едно на десет хиляди — отново
	нечия мечта мълниеносно блясва.
	Колко нещо само — и почти за нищо!
	Този свят е зар в ръцете на златотърсачи.
	Те печелят от това, че шансът може би за тях работи,
	шансът някаква звезда да падне —
	бляскава, внезапна —
	точно в техните ръце.
P$
