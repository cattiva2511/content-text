P>
	Тя винаги е там, безспорно, в дъното на дълга улица —
	където съм вървял като дете — разляна локва смазка,
	квадрат от тежка смърт под черното небе.

	Поезията после
	дойде и отдели водите си от другите води;
	ни красота, ни багри я задържат,
	тя страда за желязото и за нощта.

	Подхранва тя
	протяжна скръб на мъртъв бряг; железен мост,
	към друг — по-мрачен — бряг прехвърлен,
	е нейната едничка памет и истинската й любов.
P$
