	Идеално чисти стени, приисква ти се да ги докоснеш. Сокаци, където без страх ще мине само воин в броня — турчинът и венецианецът биха могли все още да напират към преддверията — каменни грамади с решетки: жертвоготовни предни постове.

	Нито огромните тежки порти, нито споменът са подали. Високият град е винаги под обсада.

	Но онази, другата борба, в която за оръжията вече няма място, предлага спокойния облик на една вече отдавна позната смърт, приета от всички с нейните задължителни подробности.
