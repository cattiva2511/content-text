P>
	Малцина само могат го. Да вкусят радост
	по пътя бял на нищетата. Като Бог
	самотни, Бог невъзмутим, те виждат призраците —
	цветя на чувствата и върволиците от лодки.

	Малцина само могат го. Да задържат
	реката, другите понесла. И ако се давят —
	е за да оживеят пак. И тук, и там — в едно и също време.
	Тук, долу — проповедникът Исус, там — горе — хълмът гол.

	Малцина само могат го. Те правят
	историята, мрат царе, царства погиват и бойците
	на революцията днес надеждата с кола довеждат.

	Малцина само могат го. Да пишат Книгата.
	Самотни, крехки под убийствените стъпки.
	И няма никакъв маяк сред тягостната морска нощ.
P$
