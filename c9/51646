P>
	Такова нетърпение и за какво, щом утрешният ден
	е само лодка без весла и без ветрило
	на пристан в празнотата? Припомни си стареца
	от Александрия, с богатствата му, скрити

	из чекмеджета между ключове и сух изронен
	тютюн; старик с изтъркан профил на изпаднал крал.
	Достатъчно бе само клаксон вън на улицата
	или по стълбището по-екливи стъпки,

	за да събудят стаята и сладострастното му тяло
	на ангел, красотата крехка и бичуваща
	на любовта, и неговия глас сред мрака
	като солта

	посипана връз рана, мимоходом.
P$
