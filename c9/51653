P>
	твоята жена ти се усмихва, лампата
	пада цяла нощ в ръцете ти
	… всички въшки преброил си
	в чорлите на тоя свят

	и в краката ти хлебарката — Набоков
	бръмбар ще я нарече — на Кафка
	моли се безспир да бъде смазана

	или пък това е лудостта ти, дето
	чеше се о чепа в буковата маса


	между стените от камък,
	тръни или пък заплетени мисли, което
	търсиш понякога стига
	по-надалече от горчивините
	с крачка макар

	кой ли от теб, от бърлогата,
	дето ти сам се затвори,
	в другия вниква?


	Не е истина, че сме искали да бъдем
	обичани, да обичаме — това искаме ние,
	дори че под падналия чаршаф
	сме изгубени също не е
	истина, акацията, акацията ръждясва
	преди желязото, ти го твърдиш


	не те възпира нищо, смях
	на устни, пръснати от пламък,
	теорията на светулките:
	захвърляш в пламъците свойте стихове
	един след друг, с надежда в плащаницата
	от тях по-лека


	… далече от тебе тази
	история като приказка пренаселена
	от лица, която — казват — е
	твоята, чак до забравата
	символите говорят…


	Нека всичко в света се чете.
	Ти се боиш, че в последна
	сметка нищо не се изплъзва.

	… _децата само нямат нужда_
	_от двойственост…_ И тези думи твърде нови
	в една от твоите поеми, думи, дето
	рисуват пещера, ръката прикована вече
	над двайсет хиляди години върху скалната стена
	подобно миг сред други мигове
	и с други мигове, накарали да кипне виното
	на бурната река, в съня
P$
