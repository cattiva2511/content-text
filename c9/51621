P>
	Менливи сенки,
	зовящи чистите води,
	където мойте устни се разбиха,
	какво очаквате от изгрева, престанал
	да вярва в нови брегове?

	Снегът накрая ще извърши свойто престъпление,
	ще скрие стъпките
	на всички спомени,
	които похабяват мойта кръв,
	снегът, просторна мисъл,
	ще укроти — като ръцете ми — и тоя ден.

	И сенките ще си предложат
	безкрайни ходници от белота,
	без изход в дъното на мойте фрази,
	ще съпровождат собствената бездна
	до празнотата чак, където аз разпенвам
	ония думи — няколко на брой — на мен подобни.
P$
