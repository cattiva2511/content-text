P>
	… живях преди самия себе си
	на острови безименни
	в морето някъде
	преди да са се киловете врязали
	в изпълнената с теб земя
	аз следвах всичките им дрейфове
	под пеещи слънца
	звънливи и със сини ириси
	мой спомен приказна градина
	на непокорството

	… синът ми сред пустинята
	пиян от три китари
	днес търси царствения глас
	акордите всеизцелителни
	в съня ми се прокрадва
	от Байа в Байа
	да къса цветето на негърския култ
	и пръстите му птици са
	с тела от синкав дим
	с летеж на водопади

	… играе на не знам какво
	и тъй далече и наблизо
	от своето рождение и кръв
	и сила и мелодия
	и ако му говоря тук
	това е чисто съучастие
	и моите слова всеостровни
	бележките му многокоренни
	и около кои Галапагоси
	коя ли Terra Muzica

	_Някоя заран на старини_
	_ще си предложа за продан кожата —_
	_на слънцето_
P$
