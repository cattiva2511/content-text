P>
	Ти молиш за това което ще направя щом останем двама
	понеже няма повече за нищо да ти пиша
	и няма повече да ме изпълват чужди думи
	очите ми не ще откриват вече прилики
	с измамните отломки от самата теб
	където с мъка над водата се държа
	какво ще правя аз когато всичкото това внезапно се окаже заедно
	водата ще се смеси пак с вода
	ще се окажа
	човек без никаква по-ярка отлика
	аз който вече неведнъж съм бил от тебе озаряван
	албум с лица застинали аз искам всичко все така да продължава
	не ще ти пиша вече теб самата ще те пиша
	ще те разпръсна в думите където аз съм целият
	и моите очи за да не бъдат голи ще се възнесат от своето изгнание към теб.
P$
