P>
	Ехти ковачницата цялата червена
	червено е и капналото слънце
	желе застинало на хоризонта
	Смъртта гори в кристалния бокал

	Четецът на свещените писания
	се връща сам а пътят е опасен
	той вижда ябълки скрежасали по клоните
	и мисли си за лошата реколта

	Кой е избраникът? И кой живее тук?
	Объркан е след толкова премъдри страници
	за радост има праг и то стабилен
	пред дупката разкрила черна паст
P$
