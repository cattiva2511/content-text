P>
	Като мъртвец със склопени очи
	усещам как нощта на челото ми лека длан полага,
	и мисля за живота си, за тая плът от бяло слънце,
	което в мойто слепоочие тупти.

	Не чувам вече своя дъх: от часове
	глух ромон тишината напоява.
	Дъждът ли е това или кръвта ми нейде бие,
	или е гаснещият глас на лампите в нощта?

	Светът е пуст. Не отговаря никой
	на моя зов. Унила, пуста нощ, в която
	не мисля вече за живота си, изронен
	като самото бяло слънце — скелетът на мрака.
P$
