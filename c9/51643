P>
	Мечтаех да пътувам
	между любовното цъфтене и омразата,
	но колко само бях непредпазлив;
	жадувал съм за полета нехаен на пчелите,
	да мога вятъра да сплитам
	и от безмълвни мълнии да се опивам.
	Животът — смятах, че това е моето богатство,
	тук, дето скита се без цел денят,
	но нямах нежността на злака.
	Нехаен съгледвач, не чух зова
	самотен — ни земя, ни свод над мене,
	с едничка цел пред мен — да ям и пия
	и си отдъхвам изнурен.
	Поне да бях могъл да се изплъзна сам от мойте книги.
P$
