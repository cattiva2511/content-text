P>
	* * *

	Сутрин,
	когато градът все още не съществува,
	освен на картата, която показва
	катастрофите на деня,

	хората излизат от своите
	домове
	с вечното безпокойство,
	с всеки ден все по-силно,
	че техните стени
	от нищо не могат да ги предпазят.

	* * *

	Пустинята
	люлка и гроб на света
	където всичко изчезва
	за да се роди отново
	и да търси водата —
	Месия —
	на всяко начало
	и всеки край.

	* * *

	В белеещите се стаи
	при спомена за напъпилите клони
	дървеният скрин скърца

	Пролетта връхлита
	вратите му.

	* * *

	Есента подпали
	дърветата и горите
	преди да са я пропъдили.

	За последно, разорява земята
	в изблик на сляпа ярост.

	* * *

	Докато часовникът
	обезглавява часовете
	и убива нашето време,
	настоящето тъче,
	без да разнищва миналото
	сред изоставените места.
P$
