P>
	В устата на мъртвеца буца пръст с трева по нея
	в сърцето на мъртвеца сладкоглас синигер
	на челото му клонка свеж бръшлян
	зад устните му млечен зъб

	В душата на мъртвеца изворът на бликащите Мигове
	и безнадеждното очакване
	в душата на мъртвеца
	желание огромно като липсващото време
	о извор чист от който никой не е пил
	синигер който никой не е чувал

	В сърцето на мъртвеца няма никога зелената трева да стъпчат
	в потръпващо от студ мъгливо утро
	и глас на птица от устата му не ще излитне
	на челото корона от буци черна пръст
	и песента за глухото безвремие
	какво очакване под гъстата трева искряща в мрака
	ни думи за изтлелия език ни лека нощ
P$
