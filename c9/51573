P>
	Което беше казано, все още
	е живо
				но далеч от тук.

	Нехае
	за думите, придаващи му сила. И възнася
	над дребните подробности
	нестихващия пламък на неповторимото,

	сред който се изпепелява всичко

	съмнително със своите закони.

	Което бе изречено, върви
	през множеството и все още
	обединява.
				Без да губи мярка
	и да съсипва онова, което часовете
	са съградили.
					Отговор наяве.

	Напразното на негова страна е — за свидетел.
P$
