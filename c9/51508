P>
	Някакъв далечен звън. Над просеките разорани
	сред високите върхари на дървета непознати
	този шум, отекващ бронз, валеше по тревата,
	бяхме двама, хора на нощта и горските поляни
	из земите отпреди,
	нищо, че не знаехме, че сме това Преди
	както скитникът брега пред него не познава
	с бързата вода, която го дере като трънак.


	Тичаме в тълпата, с викове прогонили разлаяните псета,
	хапнахме на газениче пържена моруна, мракът
	на нощта телата ни обтича, виковете
	към ровината на мъртвите се носят,
	нямаме завивки и надигаме се върху степани
	водорасли и сега зовем с отврата
	всички зверове, които плуват в нашите сърца.


	Слепият, комуто милостивата ръка възвръща зрението
	някъде далеко там, в смъртта крещи „осанна“
	на пристигащите кораби Ата-Ели о тая гола черна орис слепота о Тъмна нощ
	нищо да не се изписва около изпъкналите сфери на очите ми
	както малкото дете си бръква с пръст в окото и го дръпва
	и окото сякаш ще изхвръкне със скриптеж на сухи клони
	Търпеливото разлистване на твоята усмивка
	е като река ранена, погледът крещи сред тишините
	те със сетива общуват, закърнели в нас отдавна
P$
