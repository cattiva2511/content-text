	Човекът и неговият кон обичаха да препускат в горите, особено зиме. Никога не бяха се губили, дори в непозната местност: скрежът и снегът запазваха следите им, където и да минеха — ниските гранки на черните дървета оставаха изпочупени.

	На няколко пъти срещаха смъртта, която се беше загубила, без да знае това.

	Успяваха дори да я упътят към някоя гола поляна, където слънцето агонизираше.
