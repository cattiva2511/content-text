	* * *

	Търси божествения риск.

	* * *

	Обичай, без да знаеш сам защо обичаш.

	* * *

	Който няма нищо, той ще ти предложи всичко.

	* * *

	Никой тайните не бива да проклина.

	* * *

	От двойника си бягай сам.

	* * *

	Бъди това, което би могъл да бъдеш.

	* * *

	Със заклинания помагай да умре смъртта.

	* * *

	Предизвикателствата — истинският ни живот.

	* * *

	Осквернявай постоянно всеки идол.

	* * *

	И никой тук, и нищо от това, което е —
	единствен ти ни връщаш вътрешния свят.

	* * *

	Изниквай от това, което се разпада.

	* * *

	Навярно в гроба ще те спуснат прав.

	* * *

	Към невъзможни цветове да се стремим.

	* * *

	Не наранявай нежността у теб.

	* * *

	Недей да търсиш път. Самият ти си пътят —
	И неговият край.

	* * *

	Към всичко снизходителен бъди.

	* * *

	Това, което те обвързва, други прави ги свободни.

	* * *

	Благоговей — главозамаян.

	* * *

	Мълчи: говори всичко! Говори: мълчи край тебе всичко!

	* * *

	Очаквай неочакван прием.

	* * *

	За никого недей остава непознат.

	* * *

	Гласа си заглуши в Гласа.

	* * *

	Не е ли чудо — би могъл за немислимото да мислиш.

	* * *

	От себе си да можеш да изтръгнеш повече от теб самия.

	* * *

	От нищото към тайната за нищото върви.

	* * *

	Недей да питаш: Откъде? Къде? И кой?
	Не гледай отговора, а това, което премълчават.

	* * *

	Падението — ще те възвиси ли то?

	* * *

	Там, до стената, недостойното изрича твойто име.
