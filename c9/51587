	Съвършенство на багрите по пладне.

	Никаква светкавица от пяна сред морето, нито една облачна дрипа на небосклона: и едната, и другата синева е стилна и прецизна.

	А бялото е наоколо: стените на къщите и пръстта на уличките, осквернявана сякаш от нашите стъпки. Тази белота не ще се промени още дълго, тъй като лъчите ще греят отвесно.

	Така че тук, на завет от острия северен вятър, трите цвята, толкова близки понякога, се превръщат в превалящия вече ден в символ на своята чистота.
