P>
	Случаен глас,
	не глас —
	лице,
	лицето от гласа повикано,

	без събеседник,
	без повод подходящ подхваща невъзможен диалог
	подобен на изметната дъска на мостче

	накрай полето —
	отправна точка за поредно бягство,

	извън играта —
	двубой подмолен на враждебни съучастници,

	метафора на някаква метафора
	без пример досега
	твърдението
	в изгнаническата си самота
	непреводимото послание превежда.
P$
