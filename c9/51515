P>
	То отмъщава си на него,
	че все по-стръвно той гризе го.

	Стрехите чупи, дупчи, мушка:
	яйце и орех — не градушка.

	В комина духа то и буди
	задремалите там простуди.

	То чисти сградите, осяни
	с прозорци — люспи на шарани.

	И облаци — за абажури —
	на всички кули то ще тури.

	И скелети на кулокрани
	вървят в квартали разкопани.

	Нощта без заревото лунно
	е над града космато руно.

	На сляпа баба из мъглата
	небето тича след луната.

	Градът не иска да засели
	небето в своите тунели.

	Но то от гняв е помъдряло —
	в метрото на нощта летяло.

	Петна от туш, петна от смазка
	градът върху небето пляска.

	Но то изпраща пак дъжда,
	за да окъпе той града.
P$
