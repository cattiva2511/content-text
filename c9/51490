P>
	И винаги срещу един и същи път
						над нашите нозе
								усукани въжа

				Сандъците
					са заковани с чук
	преди да лумне по стъклата на фасадата
				светилникът, катурнат
		от вятъра.
			Жена ми,
					права зад стената, сваля
	простряното пране на залеза
					и го реди едно връз друго на свободната си
	ръка.
		По пътя, който няма да ви отведе до ничий праг,
	ще се изгубя, ще потъна в слънцето.
					Светът край мене обяснява всичко
				и вълнената нишка
				на пътя
					се суче и пламти.
P$
