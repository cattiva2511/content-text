P>
	Аз виждам отдалече две жени са седнали в зелено
	не знам какво ли правят тъй една до друга
	корсажите им бели са но роклите косите
	различни от охристо до кафяво и със скрити
	нозе в тревата между два бухлати дъба
	привели клони над водата: може би
	говореха в забвение и двете да потънат
	със свойте жестове и тайно сърцебиене две мои
	сестри аз няма да ги будя
	но виждам как едната често скланя
	глава и ми откриват свойте мимолетни
				очи
P$
