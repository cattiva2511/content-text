P>
	Облива слънце дървените пейки
	и стопля пак коприната на тишината
	сред сенките на гъстите дървета,
	докато някакво момиче

	отказва по алеята да мине,
	където зеленясалият лъв
	цял век камилска птица ръфа. В ъгъла
	със струпани колички, дето паметта

	си търси думите, Флобер
	днес има право само на глупашки бюст.
	Край езерцето седнала жена

	пуловера си предпазливо сваля
	и хич не забелязва, че в момента
	приятелят й мургав зяпа я в гърдите.
P$
