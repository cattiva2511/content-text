P>
	човек, когато страда дълго, трябва
	понякога да спре, да се засмее, да опита
	с приятели сладкиша захаросан, после да изпие
	и две-три чаши леко вино от далечните Канарски острови,
	дори да има танци леко сладострастни — тъй говореше преди един
	напълно луд, за да обърка своя господар, не смогнал да се излекува
	или не искащ да се излекува от недъга си, познавам не един такъв.

	* * *

	Вратата всяка вечер нека да стои отворена,
	тъй полъхът на вятъра ще може вътре да се вмъкне,
	а с него може би и нощна пеперуда, лист
	и още толкова неща ще се възраждат, ако времето
	на воля се залута сред катранения мрак на стаите
	и се забави в огледало или пък в рисунка,
	в главата на човека, който вече с друга мисъл е залисан.
	Не, не обича времето врати, които се затварят,
	та пак в зори да се отворят — сякаш винаги е бил
	подвластен на човека
	самият кръговрат от часове.
P$
