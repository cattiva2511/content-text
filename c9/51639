P>
	На никого не ще го кажа
	но вие разкажете го щом искате
	край мен едно напрегнато такова
	понеже календарът се прелисти
	сега е рано сутринта
	и някой нервно се върти до мен отдясно
	по-точно се върти заради някоя
	макар това да не е точно думата
	и тя е с жълта грейнала пола на черни
	цветя и бърза има много път с метрото
	и ако трябва аз да вярвам на ушите си
	и ако виждат моите очи това което виждам
	дали сте виждали душа която трескаво
	напира да напусне свойто тяло
	тя се прозява хленчи зъби се и на метрото
	и стига вече казва с тия ваши срещи
	като че ли животът винаги е бил любов
	все слепнати като мокет за пода
	но стига вече хленчи примирено
	веслата люшкат се край гумената лодка
	и тази някоя се вдига става
	със свойте черни очила върху косите
	и чуваш табуретката как скръцва
	и вече тя навън е край реката
	дали сте виждали такова тяло
	душата си да иска да изхвърли
	на мен душата ми е трънче
	забито в мойто тяло
	изкълчено краче в съня на божа кравичка
	убивам всичко тук което с плът се храни
	но твойто тяло е от здрач и злато
	и тази някоя умира
	и сред Природата изчезва
	ти бди, будуващо небе, над нея, дай й
	вода, покой й дай за двама
P$
