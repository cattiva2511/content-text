P>
	Понякога и ангелът от пътя си ще свърне.
	Денят не е тъй вял,
	прозореца разтварям,
	в алеята ни шум, ни звук,
	наслада времето разлива
	и се разстилат върховете —
	това е моят роден край.

	Градината — затворена отново,
	а корените й са в мен
	и тъпчат крехкото пробуждане.
	На крак е ангелът и носи светлината.
	Ръце протягам аз,
	те хвърлят сянка,
	една звезда, останала и през деня да грее,
	изчезва с него.

	Падение необяснимо на надеждата
	сред центъра на самотата.
	И ангелът, пристигнал в този миг,
	издигна ме извън самия мен
	и ме остави наранен
	сред сивотата на простора.

	Макар че слънцето
	клони на залез сред покоя,
	едно дете играе зад плета
	и неговият вик, промъкнал се през клоните,
	изпълва пустошта и бъднините.
P$
