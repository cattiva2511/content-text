	Разглеждах този образ. който беше в мен. по най-убийствения начин.

	Мнозина, при подобни случаи. са мислили да призоват покоя или чистото море на яснотата. и това им е помагало навярно. не самият аз.

	Повдигнат. десният ти крак в страни се бе отметнал леко. като в снимката. наречена от теб _последната ми стая_.

	Но този път коремът ти не беше в сянка. доста помъртвял сред тъмнината. не корем на манекен. а мъртво тяло.

	И този образ ме преследва може би за стотен път. със своето упорство. но не може той. не би могъл да се повтаря нескончаемо със същата жестока стръв в подробностите. а не виждам и да е към своя край.

	Светът ще ме премахне мен самия. ако той не ми се махне от очите.

	Не съществувам в никой спомен и не мога нищо да си спомня. няма място на света. където бих могъл от него да се скрия.

	Не може да ми кажат: „неговата смърт е едновременно предходният и следващият миг в очите ти и никога не ще го върнеш ти“.

	Не може да ми кажат: „трябва да го премълчиш“.
