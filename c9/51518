P>
	Това момче — защо? — се движи с патерици,
	а таткото, излязъл с него, е облечен в мрачно-синьо.
	Край тях подскача и върви едно момиченце.
	Сред тая зимна светлина не хвърля сянка нищо:
	зад къщите високи тя раздухва пак жарава
	от хлябове — студено, чисто злато, дето гасне,
	но пак със своето лъчение простора пълни
	и увенчава челото на неподвижни лаврови
	дървета. Другите вървят из шушнещата слама
	на въздуха, покрила толкова дълбоки ями
	и слаби светлинки на гибелни оръжия,
	стаили се без шум, стаили се — ала къде ли…
P$
