	Простата и строга красота на това дърво — така самотно сред житата — натегнал от символи страж на една не по-малко символична армия.
	И тъй, изникнали от една и съща пръст, ето ги двата порива на растежа: класът и стволът.
	И малко по-нагоре — двата елемента на живота: зърното и листата.
	Да прибавим и двата непрестанни трепета: тръпната зеленина над плавните талази на класовете. И накрая, двата впечатляващи цвята: русата мараня, устремена, както подобава, нагоре, към прохладата на злака. Съчетанието създава хармония, уравновесеност, близка до съвършенството.
	И само понякога, сред същото това лятно поле, надзиравано от дърветата, се врязват гарваните на Ван Гог.
