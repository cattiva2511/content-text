P>
	Поезийо, отдалечаваш се без капка скръб в очите,
	и много от отдавна е така.

	Но пътищата и дърветата са вечно тук,
	не се помръдват къщите, и утрините пак изникват

	на воля, без да ги разкъсват ветровете,
	без ласките на дъждовете и целувките на срещите,

	и никой не забравя тук, че миналото е мъгла,
	далечен град, залостил свойте порти, —

	тъй скъпите, обичани от всички гласове, навеки
	са вледенени, в плен на сенките и мрака непрогледен,

	освен едно дете навярно, от безсъние терзано,
	което взира се в сияещата нощ.
P$
