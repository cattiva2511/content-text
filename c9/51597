P>
	Препълнен е градът с усмивки, с мъртъвци,
	с насилия и мрачна непохватност.
	Под всеки камък призрак спи и опрощение
	на лястовица — сякаш от устата на оракул.
	Това било е тук и още във властта е
	за злобата, мъстта, кръвта и примирението.

	Но как да споделиш лудешкото цъфтене
	на слънцето, когато залезът избухва,
	зората с розовите топли кроасани
	и лихвите, които времето си връща,
	и нежността на онзи първи скреж на дните,
	докоснал всеки, който все така обича?
P$
