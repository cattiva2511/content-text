P>
	… на един несигурен остров
	аз ви моля да носите Южния кръст
	едничкият начин да се изкачите до нас
	до островната самота до мизерията
	тази възможност да не бъдете нито Светът
	ни полусветска тълпа ни Третият свят —
	моят ковчег е тъй малък тъй тесен за сетна целувка —
	щом ще играем на Голгота бъдете Симон Киренейски
	колко време говорехте колко време сеехте смърт
	и животът се самоубива
	ето Аз черният вход
	на Запада който ми заема своите книги
	избухвам в смях ураганен за да пресметна
	за да пресметне плътта ми за да пресметне кръвта ми
	колко време му трябва на лятото зимата да прелъсти
P$
