P>
D>
	На Клод Роа
D$

	В началото дърво бе моята страна
	а после книга
	и бунт
	и мрак

	Тя бе любов
	и тайна
	и поглед бе
	пустиня

	Страната ми бе кон
	въздишка жарка
	и слънце
	и отчаяние ухаещо на кръв

	Страната ми бе образът в очите на слепец
	смехът ужасен на прокажен
	и жертвено животно
	и леност на дете залисано край рикшите

	Страната ми бе песен
	и нощ кървяща
	и отдих
	дъга небесна в най-сияйния лазур

	Страната ми бе път изчезнал в Ганг
	като нагарчаща отвара
	като безжизнен дар
	като отрязан крайник

	Страната ми бе връх за снеговете
	и надпис върху камък
	и синева
	забрава

	Да моята страна
	обратната страна бе на страната
	на моята страна обезлюдена
P$
