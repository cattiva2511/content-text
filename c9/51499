P>
	Подмята мъртво птиче вятърът и роши
	пуха на тая кървава пихтия.
	Отишло си едва излюпено, то няма
	да види вече слънцето как грее; човчица
	да пъха в човките питателни на своите родители —
	непоправимото в живота му се случи.
	Не ще го радват вече ни цветя, ни листи,
	щом дойде ред в клонака да заскача. Вкусните
	зрънца, които ще изрови, няма
	да му напълнят гушката… Да гние,
	да съхне — ето неговият дял. Не може с чиста
	случайност всичко да се обясни: тук скрит е
	особен смисъл; любовта ламти да властва
	и в брачната — отворена и за чудовищата — стая.
P$
