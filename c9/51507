	Земя! И укротени бури! И вие, непризнати богове! О, жаждащи морета!

	Средновековие, пустиня оплодотворена! О, притчи за лозя и за жита! О, минало, обляно в сълзи!

	Познаваха земята те. Отстъпваха в историята, за да я притиснат после.

	Събират се на този бряг, на този девствен бряг, където няма и въже къде да вържеш.

	Ще се захванат с търговия те — и богове, и хора — но речта налива вече сладост в тях.

	Подправки, злато, жълта треска!
