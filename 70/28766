P>
	На легло от паднали листа
	с цвят на старо злато и рубини,
	сред приказната есенна гора,
	искам да я любя, да я имам!

	Шедьовър-китеник е простряла есента
	с чудни форми, багри и окраски!
	Сякаш е събор на вълшебства,
	а магове провеждат бал със маски.

	Лудетината — вятър, покрай мен
	бавно се завихря и понася.
	Дърветата попаднаха във крен
	и луднаха из въздуха листата.

	Ветре, моля те, недей лудува!
	Съхрани любовната постеля!
	Искам да обичам! Да целувам!
	Но къде е приказната фея?!
P$
