P>
	По късноесенна, утринна пътека,
	потопена в пухкава мъгла,
	стъписани, навлизаме полека,
	в дивната Родопи планина.

	Като воини, с дъх от древността,
	срещат ни борове в редици.
	История са, мощните стъбла.
	Памет са, клоните стоици.

	Спираме на шарени поляни
	със игриви, слънчеви кълба.
	На стари дънери, сядаме пияни,
	от свежест, от възторг и тишина.

	Кълвач почуква по старица мура,
	чистейки снагата й от гад.
	Преживяла радости и бури,
	свидетелка на мир и на рат.

	С ръце треперещи, по старата кора,
	откриваме рани от куршуми.
	Белези от смутни времена,
	спомени от народни буни.

	Замаяни от горския пейзаж,
	без дъх останали, вървиме.
	Безкраен е родопския пасаж!
	Красота и памет за години!
P$
