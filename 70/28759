P>
	С любимата не се разделяй! Никога!
	Дори за кратък миг от вечността.
	Остра болка ще затрупа смисъла,
	на късната, достигната мечта.

	И макар, съизмерима с времето,
	раздялата да е като миг,
	ще усетиш рязко, тежко бремето
	и ще станеш неин мъченик.

	Когато няма я, до теб любимата,
	какво е щастието?! Радостта?!
	Едно очакване остава ненадминато.
	Най-трудното, познавано в света.

	С любимата не се разделяй! Никога!
	Ще скъсаш нещо в своята душа.
	Живота става сив и губи ритъма,
	и страда, страда страшно любовта.
P$
