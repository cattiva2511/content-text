P>
	Нощес говорих със звездите,
	споделих им, че те обичам.
	А те навлекли ярки елечета,
	приятелски ми мигат отдалече.

	На утрото говорих със тревите.
	Прошепнах им, че те обичам.
	А те, станаха по-зелени —
	нищо, че е есен вече.

	Днес говорих със реките,
	доверих им, че те обичам,
	а те станаха по-топли и светли.
	Нищо, че зимата наднича.

	Утре ще говоря с дните.
	Ще им призная, че те обичам
	да минават по-бързо, че вече,
	ужасно ми липсват очите ти!
P$
