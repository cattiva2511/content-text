P>
	Той всяка вечер, след визита в банята,
	нахлузва избелялата пижама.
	Тук-там протъркана, малко отесняла
	попила ергенската му тайна.

	До леглото чехлите строява.
	Водката с доматен сок го чака.
	Под лампиона, от снимка пожълтяла
	усмихнати, родителите махат.

	Дистанционното отваря му света.
	Потъва в романтична приказка.
	Капва на пижамата сълза,
	от история измислена и никаква.

	После натежалите клепачи,
	го отвеждат към незнайни сънища.
	Жени, съдии, публика, играчи,
	му чертаят приказното бъдеще.

	Утрото наднича зад пердетата.
	Будилникът дрънчи тревожно.
	Във мивката чинии, чаши слети,
	една картина, единствено възможна.

	Плейбойски постер във коридора
	към дива сексуалност свежда.
	Диплома, с отличие отгоре,
	запечатала и младост, и надежда.

	А навънка, чака свъсен делника.
	Града, оголил зъби, дебне трескаво.
	Ежедневно порцииране на зелника.
	Един печели, друг пък губи лесно.

	Призрачна, на борсата житейска
	любовта през хаоса се муши.
	Усети я! Приласкай я нежно!
	И чудото навярно ще се случи.
P$
