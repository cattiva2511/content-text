P>
	Въртя се във кълбо от мисли.
	Защо и накъде? Не зная!
	Въпросите ме в примка стискат,
	дали не сме в началото на края?

	Без тебе, тези дълги дни,
	са като кръгове на Ада.
	Вярата ми само ме крепи.
	Само с нея аз ще ги изстрадам.

	Всеки ден тече присъдата.
	Липсата ти няма аналог.
	Всеки ден умирам и възкръсвам.
	Моля се на дявол и на Бог.

	Въртя се във кълбо от мисли.
	Ще се върнеш ли? Не зная!
	Обичаше ли ме наистина
	или играта свърши най-накрая?!
P$
