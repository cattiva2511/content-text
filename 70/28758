P>
	Когато отлиташ, макар и за кратко,
	болката идва със свойта присъда.
	Времето сякаш върви на обратно,
	а делника влачи нозе по принуда.

	Нощта се точи мъчително, трудно.
	Фарове стрелят прицелно в стената.
	Пълзят по корем часовете безумно,
	а утрото дълго, щафетата чака.

	Когато те няма, душата ми няма,
	от дълги мъчителни дни се раздира.
	И твоята липса, няма замяна!
	Само който е влюбен, това го разбира.
P$
