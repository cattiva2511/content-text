P>
	Неусетно влиза пролетта.
	Съблича белите премени на дърветата.
	Пречиства ги със дъжд и аромат.
	София събужда се напрегната.
	Все още сънени, по улиците хората,
	притичват под дъжда и търсят спирките.
	Коли, трамваи, автобуси спорят,
	кой пръв да мине и надуват свирките.
	Висулките под стрехите закапаха.
	На Витоша прошарва се Копитото.
	Отстъпва зимата. Пролетта на прага е.
	Пристига свежа, млада и усмихната.
	Хората, забързани, угрижени,
	отрупани с проблемите на делника,
	пропускат чудото да видят,
	а с него как се ражда и надеждата.
	Наперените гълъби под стрехите,
	гугукайки омайват гълъбици.
	Така внезапно с пролетните трепети
	се ражда любовта неповторима.
P$
