P>
	Гледам ги и им се радвам!
	Влюбени, пропити от радост.
	В късна среща ги събра,
	любовта от втора младост.
	А шанса, можеше да ги споходи,
	през млада пролет, ухаеща и светла.
	Но тръгнали във две посоки,
	с венчилото да се посрещнат.
	После, бракове с илюзии съшити.
	Развод. Раздяла. Четири деца.
	При него — братче и сестриче тичат.
	При нея — две красавици сноват.
	Започваха живота отначало.
	Опитваха, но знаеха ли как?
	Течението носеше ги здраво
	и ги подхвърляше от праг на праг
	Живот. Живот! Пълен е със пози.
	Илюзии, заблуди и миражи.
	Достигаш до разковничето — „Можеш!“,
	а се оказва, че всичко е измама.
	Къде е щастието? Любовта къде е?
	Или всичко е една измислица?!
	Но моля ви се, вижте ги как греят
	очите им, с любов най-истинска!
@@	14 февруари 2013 г.
P$
