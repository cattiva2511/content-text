P>
	Уморена от дългите преходи,
	от кръговрата на деня,
	поела и глъчки, и шепоти,
	алеята в парка заспа.

	Галена нежно от вятъра,
	в уюта на звездния кош,
	спокойна с дървета приятели,
	блестяща в лунната нощ.

	Може би, вече сънува,
	боси, детски крачета във прах
	и как в пясъка пръстче рисува,
	мама, татко, кака и аз.

	По-нататък, до близката пейка
	е срязана нейната гръд.
	От токове на силна омраза,
	на радост или на скръб.
	Ето там, до чешмата от дясно,
	лежат разпилени цветя.
	А до тях, дълги фасове смачкани.
	Не дочакана обич. Съдба!

	Всичко сънува „горката“.
	И разлъки, и срещи, и съд.
	Нека спи, че утрото чака,
	за да бъде и памет, и път.
P$
