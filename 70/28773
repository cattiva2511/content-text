P>
	Ранно утро. Янтра се протяга,
	под надвиснали зелени балдахини.
	Пенливи бързеи палаво подскачат,
	по камъни студени, тежки, сиви.

	Габрово, събужда се възбудено.
	Над покривите щъркели прелитат.
	По жиците птиците събудени,
	майсторски мелодии чирикат.

	От прозорците се втурва музика.
	Силен смях гръмва зад оградите.
	Тромпетно соло, момичета в туники,
	двама клоуни допушват си цигарите.

	Под барабанен грохот и чинели
	преминават стройни мажоретки.
	Прекрасните тела в костюми бели,
	обрисуват фигури заветни.

	Каменния Чарли на площада
	ни приветства ведро със бастуна.
	Две деца при Дон Кихот и Санчо,
	вече са готови да палуват.

	Празнични фанфари проехтяват.
	Тръгва веселата кавалкада.
	Шарени колони преминават.
	Завихря се шеметна естрада.

	И навсякъде, навсякъде усмивки…
	В града царуват веселбите.
	Журналисти. Фотографи. Снимки.
	Габрово е хит във новините.
@@	Май 2011 г.
P$
