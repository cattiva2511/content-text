P>
	Секундата става минута, когато те няма.
	И мудно кръжи по снагата на стар циферблат.
	След нея стрелката — минутна забавя,
	а старецът — час, цял ден се мъкне отзад.

	Денят се протяга лениво като цяла година.
	Годината гони рекорд и отива към век.
	Векът се превръща във вечност и времето спира.
	Това са самотните дни на влюбен човек.

	Душата ми болна, пуста, превита, унила.
	Кръвта ми и тя схематично, формално върви.
	И само, гласът ти ми дава живителна сила.
	Когато го чувам любима, по-малко боли.

	Обичам те толкова много, че няма предели.
	За моята обич предел е само смъртта.
	Когато те няма, боли и сърцето ми стене.
	Какво да се прави?! Такава е тя, любовта!
P$
