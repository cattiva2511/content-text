P>
	Господи, колко я обичам!
	Викът ми прониза небето.
	А там прелетни птици прелитат
	и разбиращо махат с крилете.

	Господи, колко я обичам!
	Викът ми събуди полето.
	От дупки муцунки надничат,
	главички поклащайки леко.

	Господи, колко я обичам!
	Викът ми понесе реката.
	Надолу водите се стичат
	и бързо отнасят мълвата.

	Господи, колко я обичам!
	Поемат викът ми върхари.
	А ехото в тях се засича и
	„обичам“, „обичам“ повтаря.
P$
