P>
	Когато те няма, светът е безличен.
	Нощите дълги, утрото свъсено.
	Когато те няма, ставам различен.
	Тъжен, отнесен, с чело набърчено.

	Макар, че още близо край мене,
	присъства твоето свежо ухание,
	твоята липса страшно ми тегне
	и в стаята влиза ехидно мълчание.

	Но само за миг ликът ти да зърна,
	очите ти весели, устата ти хубава,
	от жаба на принц ще се превърна,
	щом ме погледнеш, красива и влюбена!

	Когато те няма, боли ме ужасно!
	И нещо от моето тяло е взето.
	Когато те няма е сиво и тясно.
	Душата ми страда и дава „заето“.
P$
