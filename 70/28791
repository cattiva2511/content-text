P>
D>
	В памет на Ицо
D$

	Днес имам имен ден и чакам гости.
	В този светъл петък на Христос,
	ден на живоприемния източник,
	със живата вода на Бог.

	Моите приятели ще дойдат.
	Ще ме дарят с радост и любов.
	Ще изпълнят стаята с усмивки,
	ще залеят празника с живот.

	На масата ще седнем и ще вдигнем
	наздравици за дружбата ни. Бол.
	После, изведнъж ще стихнем,
	погледнали към неговия стол.

	Мълчаливо чаши ще отлеем,
	за Ицо, приятеля изгубен.
	И както някога със него ще изпеем
	за свети Георги и подвига му чуден.

	Говори се, че времето е доктора
	на наранените, орязани души.
	А може би, това е просто способа
	да се изправим и да продължим.

	Стрелките на часовника се спират.
	Показват ми, че вече става осем.
	Дочувам асансьора да напира.
	Звъни се. Отивам да отворя.
@@	10 май 2013 г.
P$
