P>
	Не заспивам.
	Не мога.
	Устните ми още пазят вкуса на твоите.

	Не заспивам.
	Как да укротя очите,
	да не търсят в нищото блясъка на твоите.

	Не заспивам.
	Как да спра ръцете,
	да не търсят сапфирените зърна на гърдите ти.

	Не заспивам.
	Тялото ми се извива,
	търсейки твоето, в странна смешна крива.

	Не заспивам.
	Дъхът ми обгърнат от аромата на твоя,
	към тебе ме вика да тръгна.

	Не заспивам.
	Пусто е в душата ми. Болка в сърцето пълзи.
	На прага стои самотата.
P$
