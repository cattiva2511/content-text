P>
	На моята Дани
	Благодаря ти, обич моя,
	за всички безценни години,
	белязани с главната роля
	на Афродита, нашата прима.

	Благодаря ти, обич моя,
	за щастието с което ме дари!
	Вярвам, че си пратена от Бога,
	в отговор на моите молби.

	Благодаря ти, обич моя,
	за страстта, с която ме взриви
	и превърна мойта меланхолия
	във водопад от чувствени струи.

	Благодаря ти, обич моя,
	за оптимизма и за верността.
	За ласките ти и за твоя
	префинен женски усет за света.

	Благодаря ти, обич моя,
	за твойто любещо и страдащо сърце.
	Надмогнало съдбовните неволи,
	отредило място и за мен.

	Прекланям се пред женската ти роля,
	да приютиш и отгледаш любовта.
	Но само за едно те моля,
	бъди със мен до края и натам!
P$
