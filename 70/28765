P>
	Нощ преди лятото.
	Притихнала е Варна.
	В крайморските сгради
	се промъква лятото.
	Звучат гларусни свади.
	Под лунна закрила,
	два кораба бели,
	очакват пристан.
	Примирени и неми.
	Плажове златни,
	под звездни пътеки,
	нагиздени лодки,
	очакващи всеки.
	Улички тръпнат
	за скорошни срещи.
	На литнала младост
	и стари копнежи.
	Китни барчета чакат,
	под своите чадъри.
	Смях и закачки,
	и приказки мъдри.
	Варна сменя сезона.
	Слага лятна одежда.
	И се просмуква простора
	с пъстроцветна надежда.
P$
