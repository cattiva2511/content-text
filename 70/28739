P>
	Пролетта ограбва мислите ми.
	С теб ли съм или съм другаде!
	Гледам в очите ти слисано.
	Сънувам ли или съм буден?
	Чувствам ръцете ти нежни,
	безразлично в моите отпуснати.
	Защо са ти така студени?
	Обичам те! Искам те! Не чувстваш ли?
	По-добре не ми казвай,
	че всичко свърши, че не ме обичаш!
	Не е възможно и не ще повярвам.
	Помниш ли, как мило ме наричаше?
	Тръгва по лицето ти сълза.
	Изпивам я, шепнеш ми: „отивай си!“
	В стаята я няма любовта.
	Или никога не я е имало?
P$
