P>
	Говориш ми и ми е хубаво.
	Гледам те и не мисля за друго.
	В очите ти, като на кино,
	гледам замаян твоето минало.

	Виждам как тича твоето детство,
	а мен ме е яд, че там липсвам, естествено.
	И хлапакът не съм, с който в нощите летем,
	на лунна пейка си държите ръцете.

	И този не съм, с който там зад скалите,
	за първи път, се целувате, скрити.
	А ето хотела, от който в нощта,
	си тръгваш смълчана, вече жена.

	И питам съдбата си. Защо навремето,
	ме е нямало там, за да стъпя на стремето.
	И да те грабна на коня,
	както принца — принцесата.
	Защо, богове, не се намесихте!?

	Но всичко съдба е! Тъжна и весела.
	Както топлия хляб със сълзите смесен е.
P$
