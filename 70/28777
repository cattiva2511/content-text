P>
	Крещя! Крещи! Крещете!
	Че ни разцепиха душите, като диня
	и грабнаха мечтите от ръцете ни.
	С лъжи напиха ни, наместо вино.
	Сърцата ни поръсиха с отрова.
	Изправиха народ срещу народа.
	Разлюляха разноцветна злоба,
	измамиха и просяка, и сноба.
	Патрициите „мъдро“ увещават,
	в една безконечна латернада
	„От хубаво по хубаво ще става!
	Сега търпете, утре ще сте в Рая!“
	Ешафодът зъби се очакващ.
	На плебея делника се свлече.
	Животът му проскърца и се смачка.
	Затова крещя! Крещи! Крещете!
@@	Август 2012
P$
