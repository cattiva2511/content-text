P>
	Спрял се Заю сред полето,
	в страх погледнал към небето.
	Там летял един орел.
	„Ах, сега какво ме чака!“
	И от страх уши навел,
	бързо скрил се в храсталака…

	Щом орелът отлетял,
	рипнал Заю, закрещял:
	— Ех, да имах аз крила,
	литнал бих като стрела
	и орела ще настигна,
	ще го хвана, без да мигна!
	Ех, ще видите тогаз
	кой е по юнак от нас!

	Но орелът кръг направил
	и дошъл над него пак.
	Заю храбростта забравил,
	скрил се в гъстия шумак.

	Тъй на думи някой даже
	мечка призовава,
	ала щом се тя покаже —
	с бягство се спасява.
P$
