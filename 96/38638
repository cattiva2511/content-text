P>
	Гледа Врабчо от стобора
	жито пръснато на двора.
	Скок-подскок! — Той бръз дойде,
	колко иска да яде.

	— Чик-чирик! Насам, другари,
	има, много-много жито
	и за млади, и за стари,
	цяло ято ще е сито!
	Или не — я нека сам
	да остана тук да ям…

	Фррр! — Той кацна на земята
	и загълта сам зърната.
	Но наблизо Котарака
	се промъкна в полумрака.
	Зъбите си сладко точи
	и към него в миг подскочи.

	Хвръкна Врабчо презглава
	и едва се отърва.
	После кацна надалече.
	— Брей, от лакомия — рече —
	сам без моята дружина
	щях за малко да загина!
	Не напускайте другарите
	заради попарата!
	Че ще паднете, помнете,
	в ноктите на враговете!
P$
