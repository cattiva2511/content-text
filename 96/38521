P>
	Нощта е бременна. Експерименти
	с плода й вечно прави доктор Време.
	Бащите-Дни са често импотентни,
	расте и рита в нея тъмно бреме…
	В родилен изгрев сгърчва се Нощта
	на призрачната граница на здрача;
	Размазва с пръсти сока и кръвта
	по хоризонта…
	Ново Утро плаче!
	Сълзите му са бисерна роса,
	а в облак го повиват самовили.
	С усмивка Нощ ще спи до вечерта —
	отново злото Време победила!
P$
