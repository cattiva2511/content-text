P>
	От цялото небе се сипе дъжд.
	Но баба казва, че съм вече мъж.
	Чадър ми дава здрав, макар и стар,
	и с чанта ме изпраща на пазар.

	Под стряхата се свил врабец страхлив,
	учуден гледа и цвърчи: Джив! Джив!
	Не се чуди, чадър си имам лек,
	с чадър се пазя, че съм аз човек!

	Под него се пригушвам цял.
	Какво че буен дъжд е завалял?
	Виж: по-голям е от небето той —
	предпазва ме от капките безброй!

	И мисля си: прекрасно би било
	и ти чадърче да държиш с крило.
	И ти да тръгнеш тук до мен, Врабче,
	да крачиш като истинско момче!
P$
