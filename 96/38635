P>
	Кошничка с черешки зрели взима
	малката Румянка и тогава,
	който колкото крачета има,
	толкова черешки тя му дава.
	Две черешки даде тя на батко
	и по две на мама и на татко.
	Четири за себе си запази,
	че е малка и си още лази.
	Но след туй Румяна що направи?
	Точно да брои защо забрави?
	Две черешки даде на прасето,
	три черешки даде на петлето
	и една черешка на врабчето.
	Малка е, не знае тя без грешки
	да раздава своите черешки.
P$
