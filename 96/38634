P>
	— Пиленцата как си църкат?
	— Цър-цър-цър! Цър-цър-цър!
	— И по двора как си хвъркат?
	— Фър-фър-фър! Фър-фър-фър!

	— При дъждец какво обичат?
	— Сгушват човка под перца.
	— Как на слънце се припичат?
	— Тъй: с изпънати крилца.

	— Как си те кълват трошици?
	— Ей така: клъв-клъв-клъв!
	— Ами гонят ли мушици?
	— Да, със скок ей такъв!

	— А водица как си пият?
	— Пий-пий-пий! Пий-пий-пий!
	— От орела как се крият?
	— Крий-крий-крий! Крий-крий-крий!

	Всички пиленца си църкат:
	— Цър-цър-цър! Цър-цър-цър!
	С две крилца така си хвъркат:
	— Фър-фър-фър! Фър-фър-фър!
P$
