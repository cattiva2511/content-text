P>
	Вчера мъдър, но тъжен човек най-сериозно ми каза:
	Любовта е объркан хормон. Болест е със метастази.

	Прав си, така е, приятелю. Топка камък и прах е Луната.
	И звездите са огън и газ. Хаш две о и конденз е мъглата.
	Мръсен въздух ни прави залеза, просто много вода е морето.
	Резултат от най-пошла рефракция е дори и цветът на небето.
	И творим от повреден синапс, а гласът се създава от струни.
	Грам магия отсъства в живота — само химия е помежду ни.

	Любовта е объркан хормон, вчера тъжен човекът ми каза.
	Та това е добра новина: то важи и за омразата!
P$
