P>
	Имам няколко боички,
	малки, шарени сестрички.
	Често почват да говорят,
	с братчето ми спорят.
	Черната веднъж му рече:
	— Млякото е с черен цвят!
	— Недоучено човече! —
	синята завика с яд. —
	Щом рисувам аз, тогава
	всичко синьо, синьо става!

	А зелената си пее:
	— Вся-ка кра-ва е зе-ле-на-а-а!
	— Не! — червената се смее. —
	Според мене е червена!

	Братчето ми в тях се взира,
	дълго с пръсти ги подбира
	и се чуди, и се мае,
	и рисува, то се знае,
	ту небе зелено,
	ту поле червено…

	А пред мене щом застават,
	всички бързо поумняват.
	И тогава с мойте пръсти,
	опитни, чевръсти,
	те рисуват точно, ясно,
	в хор повтарят гласно:

	— Светлосиньо е небето,
	тъмносиньо е морето!
	Жълт — лимонът, бял — снегът!
	Черни гарвани летят!
	А тревата е зелена!
	И детето на закуска
	най обича да си хруска
	ябълка червена!
P$
