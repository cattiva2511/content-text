P>
#	Конче-ракета
	Бързай, конче-вихрогонче,
	ти си моята ракета,
	да обиколим далече
	всички планини, морета.
	Да се вдигнем над горите,
	да достигнем до звездите!
	Бързай, конче-вихрогонче,
	славен космонавт съм вече!

#	Хитруша
	— Защо, Румянке си наляла
	от свойто мляко
	във саксията?
	— Защото искам млечнобяла
	да цъфне, како,
	мерудията.

#	Аритметик
	Не знае умножение и затова
	пристъпва тихо до долапа,
	парчетата от баклава
	брои във всеки дълъг ред
	и умножава ги на пет
	в широката тава.
	Добре ще умножава след това —
	след като цяла баклава излапа!
P$
