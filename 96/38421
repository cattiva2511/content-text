P>
	Другари, да ударим тъпан
	да свири три пъти тръба.
	Че Дремчо спинка като къпан —
	и тая сутрин се успа.

	Без Дремчо почва всяка сутрин
	любимата ни ведрина.
	— Добро ти утро, добро утро,
	цял час ти, Дремчо, закъсня!

	Но Дремчо пръв е на закуска
	и пръв изпива своя чай.
	Той яденето не пропуска
	и лаком иска: — Още дай!

	Поехме радостни на поход
	по партизанските следи.
	В гората всичките дойдоха,
	а Дремчо в кухнята седи!

	Край огъня на свободата
	играем, пеем до зори.
	— Къде е Дремчо? — На кревата,
	под одеялото се скри!
P$
