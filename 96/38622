P>
	Когато бях на три години,
	не ходех на игра в градини,
	обичах в малката ни стая
	със свойта топка да играя,
	та никой друг да я не пипа,
	но топката веднъж зарипа
	и вазата с цветя разсипа,
	след туй се блъсна във стената
	и ме удари по главата. —
	Така ме топката наказа,
	че почнах в стаята игра.
	Баща ми топката прибра,
	прегърна ме и тъй ми каза:
	„Когато бях на три години,
	не ходех на игра в градини,
	обичах в малката ни стая
	със свойта топка да играя…“

	И тъй нататък чак до края.
P$
