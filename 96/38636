P>
	Ту тетрадката попива,
	ту писалката е крива,
	ту попивката му взели.
	Затова от две недели
	Пейчо пет тетрадки цели
	хвърли с изподрани листи,
	изпокапани, нечисти.

	Вън до късно той играе,
	за уроците нехае.
	Дигнат ли го на дъската,
	помощ чака от децата.
	После търси в друг вината:
	Васко му подсказал грешно,
	затова излязло смешно!

	И в бележника си има
	Пейчо двойки за петима,
	за немирства и за грешки —
	цели двайсет забележки.
	Те не са му никак тежки.
	Кой виновен е тогава,
	че във втори клас остава?
P$
