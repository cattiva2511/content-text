P>
	Мама е много добра,
	но щом се прибрах от игра,
	настрана се обърна,
	не ме прегърна.
	Чешмата попитах:
	— Защо ми е мама сърдита?
	Попитах сапуна:
	— Защо мама не ме целуна?
	Грабнах сапуна в ръце,
	измих и вратле, и лице,
	избърсах се с кърпа и пред огледалото
	усмихна се лицето ми, бялото.
	А гребенът бързо косата погали.
	Сама се запитах: „Разбра ли,
	защо мама не те целуна?“.
	Затичах и с радост голяма
	поднесох на мама
	две сини мъниста,
	две ябълки червени,
	две устнички засмени,
	една брадичка чиста
	и сресана косичка
	с панделка — синя птичка.
	Благодаря на сапуна
	на водата в чешмата,
	на гребена в косата,
	че мама отново ме сладко целуна!
P$
