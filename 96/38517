P>
	Бе досущ хълмисто плато
	бляскавото старо злато
	струпано във пещерата.
	Дракон спеше на вратата.
	Под планинската му стряха
	хора раждаха се, мряха,
	страхът им бе най-чест приятел.
	Познал бе старият гадател,
	приказваха си само за едно:
	„Драконът да си поспи дано!“

	Минаваха години, а драконът бе факт
	като дъжда, студа и снежния калпак…
	Минаваха столетия и хората не помнеха
	блестящите му люспи и зъбите, огромните,
	да си въобразят не можеха горещия му дъх
	да видят те не можеха обраслата му с мъх
	опашка съкровището старо как обгърна…
	И драконът в легенда се превърна.

	Забавна история той бе за всички.
	Шега от миналото, сложена в кавички…
	Под планинската му стряха
	хора смяха се, живяха

	(1 вариант) и градчето се разрасна,
	драконът така му пасна:
	пришълците идваха да пият,
	страховете стари да измият,
	със легендата да свикнат,
	в пещерата да надникнат…
	Когато тръгнеха си те,
	все гледаха към празното небе
	очакваха свистене на крила…
	Но празна бе онази пещера.

	(2 вариант) и градчето се разрасна,
	драконът така му пасна:
	пришълците идваха да пият,
	страховете стари да измият…
	И днес те идват горе пролетта —
	треперещи се ровят в пепелта,
	отчупват си дъсчица обгоряла
	от някоя къщурка оцеляла…
	А тръгнат ли за вкъщи те,
	все гледат празното небе
	очакват и свистене на крила…
	Дракон спи в онази пещера!
P$
