P>
	Ний сме четири момчета,
	първенци от нашта чета.
	Ний живеем в дружба здрава,
	никой в клас не изостава.
	Дружни сме в опасност даже.
	И на тая въртележка,
	кой каквото ще да каже,
	дружни сме, не правим грешка.
	Първият лети на коня,
	вторият с мотор го гони,
	третият е в самолета,
	а четвъртият в ракета.
	Хвъркат връзките ни сини,
	небосводът син е също,
	хвъркат къщи и градини,
	всичко в синьо се обгръща.
	Даже планината тежка
	се превръща в синкав дим.
	С тая синя въртележка
	в кръг въртим се и крещим:

	— Ний сме четири момчета,
	първенци от нашта чета.
	Ний живеем в дружба здрава,
	никой в клас не изостава.
	Дружни сме в опасност даже.
	И на тая въртележка…

	Който помни, да разкаже
	до самия край без грешка.
P$
