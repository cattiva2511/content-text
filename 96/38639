P>
	Пръв с южняка долетял,
	Щъркът на върбата спрял.
	Пред врабците с клюн затракал:
	— Трака-трак, трака-трак!
	Който пролетта е чакал,
	нека знае: тя е тук!
	АЗ доведох я от юг!
	Щом разперя си крилете —
	бързо бягат студовете!
	Гдето стъпя с огнен крак,
	преспи стапям! Трака-трак!

	Но не щеш ли, зафучала
	Баба Марта като хала.
	Всичко пак сковала в лед!

	Разхвърчал се Щъркът блед
	с празна човка: — Помо-о-ощ! — зинал.
	— Докато не съм загина-а-ал!

	Чул го, долетял Април,
	горделивеца спасил!

	Скромно трябва да се хвърка.
	И без теб земята се върти!
	Да не сбъркаш като Щърка —
	пръв не си във всичко ти!
P$
