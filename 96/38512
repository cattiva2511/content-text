P>
	Защо не се завърнеш у дома?
	Но, може би, от своя свят отречен,
	ти спрял си в някоя страна,
	за муза женен и обречен.
	А може да не знаеш накъде
	да свърнеш във гора незнайна
	или една русалка ти отне
	душата през среднощ потайна?
	А може би не помниш онзи път,
	по който сто години сме вървели?
	Но знай — камбаните сега звънят,
	тъй както хиляди добри недели…

	* * *

	А аз те чакам да се върнеш тук
	и лампата ми още свети.
	До мен леглото — празно. Няма друг.
	Върни се в този дом, поете!
P$
