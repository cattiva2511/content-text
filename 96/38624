P>
#	Врабчето
	Чик-чирик! Пролетта
	пак ще литне по света!
	Весело запя капчука!
	Няма вече люта зима,
	песни звучни пак ще има,
	славеят се връща тука
	от далечен топъл юг.
	Няма като него друг!


#	Гарванът
	За какво се радваш бре,
	че певците идват пак?
	Тук без тях е по-добре.
	Ех, че си голям глупак.
	Врабчо, чудя ти се аз.
	Щом закършат ясен глас
	тия сладкопойни птички,
	само тях ще слушат всички…


#	Врабчето
	Гарчо, Гарчо завистлив,
	грачиш грозно — кой е крив?
	Те са по-добри от нас,
	но не им завиждам аз:
	хубавата песен птича
	всеки трябва да обича.

#	Гарванът
	Как тогава, прост врабец,
	ще издигнеш ти гласец?

#	Врабчето
	Чик! Не се срамувам аз
	да си пея с моя глас!
	В пролетните дни чудесни
	трепка не едно крилце,
	в пролетните дни чудесни
	трябват песни от сърце!
P$
