P>
	СТРАХУВАМ СЕ от богати и пищни трапези —
	може би някъде някой се моли за хляб на децата си?
	СТРАХУВАМ СЕ от блестящи и скъпи одежди —
	може би странници скитат боси и голи из нощите?
	ПЛАША СЕ — да не съм аз виновният,
	който преситен, краде от софрата на гладните?
	ПЛАША СЕ, ако някой полага венец на главата ми —
	после навярно ще ме повика на съд и разпятие?
	ПЛАША СЕ от палача на словото днес: —
	какво ще остане след изгрева утре от мен
	ако тази вечер прекрача в отвъдното?

	Затова оставям последното завещание,
	което ще прочетете в крило на гълъб:
	„Обичах ви честно в земята на моя човешки свят
	и ви моля — обичайте се и вие!“

@@	25 ноември 2006 г.
@@	София
P$
