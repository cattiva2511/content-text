P>
	Истината ни гледа с око на Всевишния,
	а в очите човешки прииждат хиляди истини.
	Истината е безпределна в полята на вечността,
	нашите погледи вземат само частици от нея.
	Истината има писало с перо,
	то пише пътя ни в Книгата на живота.
	Земните истини стигат до нас чрез слова —
	всеки вижда, говори, отсъжда от своя ъгъл.
	Истината живее в голямо, чисто сърце,
	а в сърцата човешки — двойник, който я хули.
	Истината не се купува с пари;
	тя има велик Съдия
	нашите истини не променят Неговите присъди.
	Истината, тъй многокрила, долита чрез теб и чрез мен,
	и чрез всеки, застанал на прага на своето време.
	Истината е цвете, което с изгрева ще разцъфти,
	и дете, което ще го докосне с ръце…
	Моля ви, не изговаряйте други думи за нея!

@@	25 ноември 2006 г.
@@	София
P$
