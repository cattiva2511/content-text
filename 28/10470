P>
	На мен никой, нищичко не дължи,
	аз съм длъжница на всички.
	Малко дадох, а много радости с вас споделих,
	затова моля прошка —
	забравете старите дългове.
	Нужни са ми десетки години живот,
	за да дам хляб и подслон — колкото вие ми отредихте.
	Ала нямам собствена маса, не издигнах и дом.
	Само чанта на рамото нося —
	в нея листи за стихове.
	Всяка вечер се свеждам за изповед: получих — дарих.
	Но не смея да вдигна очи към небето за отговор:
	Аз съм длъжница!
	Затова коленича и продължавам с молитва
	за вашия утрешен ден:
	Бог да даде несметно възмездие за щедростта ви!

@@	25 ноември 2006 г.
@@	София
P$
