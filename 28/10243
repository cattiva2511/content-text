P>
		— Ad infinitum —

	Предвещано е: — времевретеното ще прободе овеществената вселена — :
	Бездънният кладенец зее:
	Долу.
	Бог.
	Има ли Бог?
	Бог спи!
	Планетите-електрони кръговъртят във въртоп около ядрото-слънце.
	Чий взор се е разлял в черните дупки на галактиките?
	E=MC² — когато бъдем безплътни —
	Костенурките издъхват под тежестта на света.
	Полуголи в пясъка под пирамидите
	тантриците танцуват триединно върху върховете на тризъбеца
	— създателя, пазителя и разрушителя —
	Тайната: кванти; кварки; бог…
	Парадокси на времето: броениците отново ще се разпръснат…
	— (защото ние сме бог) —
	когато бъдем безплътни —
P$
