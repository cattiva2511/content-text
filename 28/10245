M>	center
P>
E>
	„И аз разкъсах пръстена
					— о знам!
	и мога вече цял да се разкажа.
	Аз изнамерих себе си най-сетне!“
@	Гео Милев
E$

	вълните са понесли
			времето
				и го разбиват
									в очите без клепачи
														накацали по клоните
	слепите очи които растат по Дървото
	очите от които змиите утоляват греха
	в безкрайна
	де — еволюция
	де — генерация

	д
	е
	|
	л
	ю
	з
	и
	я

	тялото ми е Дървото
	обрасло с гнили
	очни ябълки
	и змиите пият очите
	прогнили проядени от червеи
	които дълбаят към отвъд
	но засядат в междусвят
	където всичко не съществува
	и нищото е

	молитва или медитация
	нищожество съм или съм бог
	паметта е нацапана
	накъсана и разхвърляна
	целта е забравена

	homo sapiens   т р я б в а   да умре

	огледало в пещерата е разтрошено на парчета
	сенките са разкривени силуети на несъществуващи предмети
	разполовени в две природи
	светове в светове са пръснати по земята
	като дървена матрьошка е
	Вселената
	като яйце от което се излюпва знанието
	като чаша която прелива от живот
	като текст без край
	като всевиждащо око — стъклено око на поет
	което гледа в черно-бяло и провижда вчера утре и днес

	но по-добре се вижда без очи

	homo sapiens!
	приклещен в зодиака
	кукли на конци или богове
	поети или философи
	музи или музика
	кълбета прах или капчици вода
	молекули или атоми
	протони или електрони
	думи и делюзии!

	21 грама чиста енергия

	разшиват се зашитите уста на истината : хиляди пеперуди размахват крила
	homo sapiens умира — крещят

	крещят
	в пещерата
	в театъра
	и на площада
	устите преяли с думи
	и си бъркат прилично в гърлата
	бълват повръщат
	обезобразени безобразни
	слова
	— в кръгообрата на истината и лъжата —
	— кръг и в него кръг си ти —
	— и кръгът е в кръг затворен —
	в кръговрати без врати
	времевъртят се
	думите
	обсебват
	обесват
	болните депресирани съзнания
	убиват материята
	рушат плътта на греха
	змията в мен ме тласка към плода

	бог се оглежда в смъртта

	и докато някой пише през ръката ми
	навън се трупат светове — бели и чисти
	валят вселени
	и се разтапят във вода
	кога ще свърши тази зима?
	(аз нося в себе си една ужасна и прекрасна есен)

	няма грях
	религията е дрога
	започва нова епоха
	пост-христос

	homo sapiens умира
	ре — еволюция
	ре — генерация
	RE : naissance :
	ражда се
	homo noeticus:
	първият пул на доминото —
								— последното парче на пъзела
	поема и поет
	и поезия

	шанти шанти шанти

	∞

	слънцето погледна слънчогледите
	тялото ми е световното Дърво —
	разцъфнал ЯСЕН —
									Дай ми тленното безсмъртие на мига!
P$
M$
