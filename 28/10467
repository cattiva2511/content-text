P>
	Целия свят поисках да подредя така
	както децата го правят в игрите — на части.
	Стая от замък да има за всеки от вас,
	просяк да няма на пътя, нито вести за катастрофи.

	Болест и смърт да не стигат до детско легло,
	майка да не препасва черна забрадка.
	Ножът да служи за да поделяме хляб —
	не за отбрана или собствено отмъщение.

	Немощ да няма човешката плът.
	Да не започва война, омраза, деление…
	Блага вест да стига до всеки на кръстопът,
	и децата в утробите да са непорочни.

	Ала момченце на пътя изважда шмайзер-игра,
	подарили му я приятели снощи. Аз се страхувам:
	ще застреля мечтата ми в късен час, на шега,
	и утре светът ще изгуби смисъл без нея.

@@	25 ноември 2006 г.
@@	София
P$
