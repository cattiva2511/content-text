M>	center
P>
	КРАЙ __.__
						точката се взривява
	и разпръсква
	вселената

	змиите затварят кръга
	лентата на мьобиус се завърта

	__∞__

	този текст няма заглавие
	заглавието е в средата
	но този текст няма среда
	този текст е свободен
	вън от кръга

	спуснете се през озоновата дупка на заека

	надолу
			надолу
					надолу

	там където животът е
	там където смъртта е не
	там където всичко е сюр и суб
	там където там   к о г а т о
	ч а с о в н и ц и т е   с е   т о п я т

	надолу
			надолу
					надолу

	със скоростта на светлината
	космическо
	свободно падане
	пропадане
	през думите и словото
	без главните букви
	без препинателните знаци
	през праха на звездите
	през тъмната материя
	през черните дупки
	през мрака на нищото
	през
	молекули
	атоми
	йони
	протони
	неутрони
	електрони
	и
	ядра

	н
	а
	д
	о
	л
	у

	долу
	книгите не са затворени между корици
	долу
	портретите не са приклещени в рамки
	долу
	за пиесите няма сцени
	(там където животът е сцена там когато ние сме актьори)

	разпръскваш се на хиляди малки молекули вода
	завърташ се върху спиралата
	на дезоксирибонуклеиновата киселина
	която пази паметта

	memento
	и се изгубваш в невидимите кръгли ъгли
	на освободените под и надсъзнание

	колективно

	погледни света през дупките на сиренето
	аномалии в магнитното поле
	предметите са без сенки
	аз газя в облаци под дъжд от въпросителни
	коридорите висят във въздуха без сгради
	капят восъчните лица на халюциногенните хора
	нирванно отвлечени от опиум и абсент
	пясъкът изтича temporis causa
	лотусът разцъфва — цветята имат очи
	стигми прорязват праматерията
	схизми разполовяват вселената
	първоархитектът е самозазидан в кървящо лабиринтно здание
	в транс в екстаз шаманите бият барабаните тъпаните и тарамбуките
	с жезлите удрят жлезите на гнозиса
	и хипнотично отеква ехото от пулса на вселената

	тези отворени заключени врати
	лодкарят и безименните сенки
	мойрите без очи
	съзнанието спи
	слънцето угасва
	минотавърът бди
	нощта е без изходи
	сфинксът няма отговори

	~ дали ~

	медът е по-сладък от кръвта
	лебедите се оглеждат в слонове
	статуите са взривени раздробени
	жирафите горят
	омарът звъни
					вдигни
	кой е
			аз мисля
					кой търсите
								себе си
										tu fui ego eris

	сърцето ти е зло
	сервирайте ми яйца на очи или очи на яйца
	в чиния без чинията
	всичко е едно

	о каква ужасна и прекрасна есен

	йон — ной
	сторъките пишат автоматично
	титаните рушат значения догми и табута
	аквариумът прелива
	потопът отмива буквите от езическите апокрифи
	утопия потъва при атлантида
	авалон се изгубва в мъгла

	стая 101 те прибира в себе си
	на тринайстия етаж лудостта е за всички
	ядрата вибрират преди взрива
	боб таро кристали куршуми и свещи
	планетите са в конюнкция
	квантовите оракули провиждат
	котката в кутията не е нито жива нито мъртва
	във въздуха висят усмивки
	пясъкът изтича temporis causa
	утробата е празна
	психоза паника
	пан психея
	memento
	ДНК
	25-ти кадър
	някой е разрязан от прозореца
	пак ще се съедини
	к о г а т о   ч а с о в н и ц и т е   с е   т о п я т

#	амнезия по време на медитация

	(това е заглавието)

	екзод
	от въпросите без отговор

	всички пътища водят в устата на истината
	върнете се назад
	край и отначало
	върху шахматната дъска
	фениксът изгаря и се ражда
	temporis causa
	ерос е любов танатос памет
	memento
	самсара и кръгът отново се завърта
	във вечно сътворение
	бог
		е
				смърт
				дяволът
		е
	време
	поетът е поезия
	човекът е вода
	безсмъртно
	творчество
	свобода
	да измислите
	да напишете
	да изиграете
	да композирате
	живота
				музиката
								ще ви води
	създайте
		ваша
				вселена

	тогава пясъкът ще изтече

	тогава материята ще се влее в матрицата

	тогава всичко пак ще е едно

	тогава

	тогава   к о г а т о   ч а с о в н и ц и т е   с е   т о п я т

	8 8 8

	memento

	брахман брахман брахман

	този текст е без край безкрай ∞ ∞ ∞
P$
M$
