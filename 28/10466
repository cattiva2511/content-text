P>
	Приведени чела след суха оран
	отцеждали над теб последни капки пот.
	Мъже над лява гръд те скривали
	и тръгвали на бой, преди да кажат „сбогом“.
	Жена в очакване приспивала копнежа
	с една молитва — да осъмне майка!
	Разсичана над жива кост, горена,
	ти плакала си над опожарена черква…
	И пръсти подир мъката превити
	се клели над очите ти за вярност.
	С безмълвен вик и верую си вдигала
	духа на падналите „За България!“…
	Сега пред тебе коленичат хиляди,
	безмълвна памет устните пренасят.
	И пак ехти молитвата нестихваща:
	„Каквото е било до тук — помилвай, Господи!
	Когото си облякъл в мир — благослови го!“

@@	25 ноември 2006 г.
@@	София
P$
