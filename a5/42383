P>
	Пресмехулното лице на лъжата
	ме гледа тържествуващо
	с изцъклени, студени очи.
	Вони!
	Предизвиква ме на дуел
	с истинското, което ми открадна.
	И се смее на болката ми.
	Омраза и погнуса тресат съзнанието ми.
	Насреща й се изправям —
	тя се наежва в лъжлива невинност
	и очаква да започна битка.
	Колко е грозно лицето й…
	С ръка замахвам и просто си тръгвам.
	А тя се срутва
	в самосъжаление.
P$
