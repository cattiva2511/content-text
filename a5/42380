P>
	Толкова мръсотия в душите,
	толкова пошлост и студенина
	в мислите, в думите…
	Къде са им молитвите?
	Къде са им сълзите?
	Ледени са им сърцата.
	Ще ти построя храм
	от любовта ми
	и от бяла светлина.
	Крилати, чисти чувства
	ще го вдигнат и издигнат
	над всичко грозно и гримирано.
	От ухаещи рози
	ще ти направя олтар
	и сутрин, когато се събуждаш,
	ще виждаш рая.
	Ще построя храм
	от любовта си
	и от бяла светлина —
	за теб и мен.
P$
