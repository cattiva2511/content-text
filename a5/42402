P>
	Не от дъжд е мокро лицето ми.
	Не е морска бурята,
	която брули в сърцето ми.
	С тъжен поглед хоризонта поря,
	но далече е морето, далече е …
	Очи затварям и съм на брега.
	Нежна пяна нозете ми гали
	и шепот на вълни ме залюлява
	в солени летни дни.
	Топъл бриз косите ми сплита
	И затворени спомени
	като миди черупки отварят.
	Гларус стреснато изкрясква
	и всичко се стапя в мъгла.
	Колко много тъга в копнежа
	да се завърна
	при спомена!
P$
