P>
E>
	Отивайки си от перуанските води, сарделата доведе до криза риболовната индустрия и предизвика в градовете по крайбрежието нашествието на гладни морски птици.
@	Екселсиор, 1972
E$
	Цялата нощ чувам крилатият шум да се срутва
	и, като в стихотворение на Сиснерос,
	албатроси, корморани и пеликани
	умират от глад насред центъра на Лима,
	измъчени по бодлеровски.

	Тук по тези улици от мизерия
	(тъй подобно на Мексико),
	Сесар Валехо е вървял, разпускал, бълнувал
	и написал някои стихове.

	Сега наистина го имитират, благоговеят пред него
	и е „гордост за континента“.

	Приживе го тъпкаха, оплюваха,
	убиха го от глад и от тъга.

	Каза Сернуда, че никоя страна
	не е понасяла живите си поети.

	Но така е добре:
	Не е ли по-лоша съдба
	да си Националният Поет,
	когото всички поздравяват на улицата?
P$
