	Много знатни хора искали да учат при Лао Дзъ, но това било невъзможно. Хората били твърде определени, а Лао Дзъ бил естествен — самата природа. За да учиш при Природата, трябва да си никой или всички. Да бъдеш единен. Иначе само ще препарираш Природата.
	Разказват, че когато при Лао Дзъ отишъл Джуан Дзъ, Лао Дзъ му казал:
	— Прекрасно! Ти дойде. За да бъдеш мой учител?
	Джуан Дзъ отвърнал:
	— Да оставим това! Защо просто да не бъдем?
	И той докоснал краката на Лао Дзъ, който възкликнал: „Какво правиш?“ Джуан Дзъ отговорил:
	— Не поставяйте нищо между нас. Ако чувствам, че трябва да докосна краката ви, нищо не може да ми попречи — нито вие, нито аз. Ние просто наблюдаваме как става това!
