	Веднъж един чан* учител казал на маймуната: „Със сигурност знам, че ти разбираш езика, който говоря, но се опитваш да скриеш това от мен. Моето проникновение в същността на нещата ми казва това.“
	[* По-известно в японското четене дзен. Тази будистка школа доразвива много от идеите на „класическия“ даоизъм.]
	Маймуната отговорила: „Да, господарю. Но, моля, не казвайте на никого, защото няма да говоря с никого освен вас. Всеки звяр прекрасно разбира езика ви, но нито едно животно не иска да го превърнете в свой роб. Ако някое животно проговори, моментално ще го накарат да върши някаква работа!“
