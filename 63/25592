P>
	Живея в картонена къща,
	дом от пясък, въздушен замък,
	и изпращам минутите, очаквайки
	падането на стените, удар от мълния,
	небесна поща с последно предупреждение,
	присъда, дошла в крилата на осите,
	заповед като кървав бич,
	развял по вятъра пепел от ангели.

	Тогава ще загубя земното си жилище
	и отново ще се пробудя разголен.
	Рибите и предутринните звезди
	ще продължат своя ход по отвратените небеса.

	Всичко, предишните цветове, птици или имена,
	отново ще станат единствено шепа нощ.
	И върху остатъците от цифри и пера,
	върху тялото на любовта, изтъкано от музика и плод
	ще пада накрая, като сън или сянка,
	прах без памет.
P$
