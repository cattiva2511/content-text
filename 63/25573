P>
	Безкраен, както пада тук снегът,
	безкраен пада и във мойта гръд.

	(Той не е ли на Верлен дъждът свиреп?)
	Припомням си за тебе, но без теб.

	Защо да плача, махвам със ръка,
	когато тя не плаче, ни плака.

	Ако аз бях написан — се изтрих.
	Ако припламнах в миг — угаснах тих.

	Вали снегът и вън е хубав ден.
	Но няма туй да наскърби Гилен,

	ако не свежда никой друг чело
	и не умира от подобно зло.

	Това е всъщност чиста книжнина,
	но куха като всяка кухина.

	Та сняг ли над площада е валял?
	Наистина е падал тих и бял.
P$
