P>
	Вятър ли се втурна през комина,
	вмъкна ли се хала,
	та подхвръкна без крила до скрина
	тази шапка бяла?

	Та е чергата накуп събрана
	точно пред вратата,
	а възглавницата от дивана
	долу е отвята?

	Та на масата се мъдрят коша,
	столчето, пешкира,
	а една тетрадка до галоша
	в ъгъла се свира?

	Мислите, че минала е буря?
	Не, не е, другари.
	Тук игра и всичко тук разтури
	нашият Захари.

	После към училище навреме
	весел той замина,
	че отрядът има сбор на тема
	„Ред и дисциплина“.
P$
	{img:veseli_baloni_vv.jpg}
