P>
	И никога ли, никога ли вече във нощите пълни
	с потрепващи звезди, ни в чистите зори,
	ни в жертвените вечери не ще го видя?

	Край никоя ли бледа и утъпкана пътека,
	опасла полето, край никой ли студен
	ромонещ извор, от луната посребрен?

	Под сплетените плитки на гората,
	де вечерта ме свари, както го зовях,
	ни в пещерата, екнала от моя вик?

	О! Не! Но да го видя, дето и да бъде,
	в водите тихи на небето, в кипнал луд въртоп,
	под мирната луна или във мъдър страх.

	И с него да съм винаги през всяка пролет,
	през всяка зима, със мъчителна примка,
	пристегнала окървавената му шия!
P$
