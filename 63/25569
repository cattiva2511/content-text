P>
	Във дивния старинен Пловдив,
	далече, татък,
	веднъж примря сърцето мое,
	и нищо друго.

	Един зелен и дълъг поглед,
	далече, татък,
	и влажни устни забранени,
	и нищо друго.

	Небето българско блестеше,
	далече, татък,
	осято с трепнали звездици,
	и нищо друго.

	О, бавни стъпки по паважа,
	далече, татък,
	последни стъпки откънтели
	и нищо друго.

	Досам потайната вратичка,
	далече, татък,
	една целувка по ръката,
	и нищо друго.
P$
