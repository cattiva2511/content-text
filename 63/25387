	1916 — Роден на 11 май в село Ирия Флавия (провинция Ла Коруня) от баща испанец и майка ирландка. Завършва йезуитско средно училище и започва да следва медицина в Мадрид. Интересува се от философия и литература.
	1934 — 35 — Посещава лекциите на Педро Салинас, поет, един от основателите на модерната литературна критика. Напуска медицинския факултет и по настояване на баща си се готви неохотно да постъпи на работа в митническата администрация. Занимава се с литература.
	1935 — Започва да пише стихове.
	1936 — На 18 юли избухва бунтът на генерал Франко. За първи път се появява името му — поемата „Безгранична любов“.
	1938 — Публикува поемата „Химн на смъртта“.
	1940 — Публикува първата си статия на литературоведческа тема.
	1941 — В края на годината се разболява тежко от туберкулоза.
	1942 — На 5 декември излиза от печат „Семейството на Паскуал Дуарте“.
	1943 — Публикува второто си произведение — „Санаториум за гръдоболни“ (роман в епистоларна форма).
	1944 — Появява се „Нови странствувания и патила на Ласарильо от Тормес“. Произведение, замислено като продължение на традициите на прочутия роман-пикареска. 1948 — Излиза от печат „Пътуване до Алкария“, пътеписи.
	1951 — В Буенос Айрес бива издаден (поради забрана на франкистката цензура) романът „Кошерът“. Излиза от печат и „Галисиецът и неговата Квадриля“.
	1952 — Първо пътуване в Америка (Чили), няколко посещения в латиноамерикански страни.
	1952 — 1969 — Излизат от печат около 35 заглавия.
	1953 — Излиза от печат романът „Мисис Колдуел говори със сина си“, за който Села твърди, че е любимото му произведение.
	1954 — От февруари до септември пребивава във Венецуела, където пише книгата си „Червенокосата“, в която описва странствуванията си из тази южноамериканска страна.
	1955 — Излиза от печат „Червенокосата“.
	1956 — Премества се да живее в Палма де Майорка. Там започва да издава литературното списание „Папелес де Сон Армаданс“, което става едно от водещите в Испания.
	1957 — На 26 май е приет като редовен член на Кралската испанска академия. Произнася реч при постъпването си на тема „Литературната дейност на художника Солана“. Известният писател Грегорио Мараньон го приветствува от името на Академията. Села е най-младият академик и е първият писател, удостоен с тази висока чест след края на Гражданската война.
	1964 — Получава званието „доктор хонорис кауза“ на Университета в Сиракуза, щат Ню Йорк.
	1969 — В България излиза от печат преводът на „Кошерът“ (нздат. „Народна култура“).
	1970 — Премиера в Ню Йорк и Мадрид на трагифонията „Мария Сабина“ с музика на Балада.
	1976 — Получава званието „доктор хонорис кауза“ на Университета в Бирмингам (Англия).
	1977 — Участвува в Първата международна писателска среща в София. Същата година в Испания излиза от печат 42-рото издание на „Семейството на Паскуал Дуарте“.
	1979 — Участвува във Втората международна писателска среща в София. Публикуват се 33-ото испанско издание на „Кошерът“ и 26-ото испанско издание на „Пътуване до Алкария“.
