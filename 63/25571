P>
	Дойде от толкова далече
	и без да я очаквах, знаех,
	че щеше някога да дойде.
	Какво да правя, ако мога
	за малко само да я видя,
	когато вятърът минава,
	ако гласът й като мирис
	преследва ме и се изгубва,
	ако снагата й е в унес,
	от който будя се разплакан,
	ако ръцете й са цвете,
	що мога само да докосна,
	а пък смехът, дъга небесна,
	потрепва в тъмнината влажна
	на тихата далечна вечер.
	Какво да правя, ако мога
	за малко само да я видя,
	когато вятърът минава?
P$
