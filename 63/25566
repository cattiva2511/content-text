P>
	Делнична ще е смъртта,
	ако искаш да я купиш,
	ако пипнешком пътуваш
	след една неясна сянка…
	Нека да си кажем двама
	няколко случайни думи,
	дето всички си ги казват —
	думи без особен смисъл.
	И когато пак поема,
	трепнал върху твойте устни,
	ще ме срещне ли денят
	по една пътека ясна
	и ще бъдат ли без облак
	и небето, и душата?
	Кой би могъл, скъпа моя
	статуя от хладен мрамор
	ласкаво да ти говори,
	както аз говорих с тебе,
	чистия ти дъх да пие
	и любовните копнежи,
	в него да трепти гласа ти,
	както е трептял у мене
	и да стане господар
	на сълзите ти пролети?…
P$
