P>
	Това е клетката на водните змии.
	На себе си навити, дремят
	реките, нашите реки свещени.
	Спи с чернокожите си Мисисипи,
	спят Амазонките със своите индианци.
	Приличат на железни обръчи
	от камиони някакви гигантски.

	Със смях дечицата им запокитват
	зелени островчета, оживени,
	гори, ошарени от папагали,
	и дълги лодки със матроси,
	и множество рекички.

	Събуждат се големите реки,
	едвам-едвам се размотават,
	поглъщат всичко те, набъбват, ще се пръснат…
	И сън отново ги сковава.
P$
