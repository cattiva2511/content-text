P>
	Говорът й лъха на морета диви,
	на незнайни пясъци и водорасли;
	моли се на бог без образ и без тежест,
	състарена, сякаш скоро ще умира.
	Тя градината ни чудотворна стори,
	като посади трева и кактус в нея.
	На пустинята с диханието диша,
	побеляла е от много силна обич,
	но не я разказва, ако я разкаже,
	ще напомня карта на планета друга.
	До осемдесет години ще живее
	между нас и същата ще си остане,
	ще говори същия език задъхан,
	който животинките едни разбират.
	И така сред нас във тъмна нощ, когато
	мъките й дълги своя връх достигнат,
	с участта си за единствено възглаве
	ще умре от смърт безмълвна, _чужда_.
P$
