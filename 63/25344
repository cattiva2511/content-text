	Ян Джу попитал Цин Дзъ:
	— Би ли отскубнал един свой косъм, за да помогнеш на света?
	— Не мога да помогна на света с един косъм, това е ясно.
	— А ако можеше, би ли отскубнал?
	Ян Джу премълчал.
	Цин Дзъ излязъл и разказал всичко на Мънсун Ян.
	Мънсун Ян казал:
	— Не си разбрал мисълта на учителя. Разреши ми да ти обясня. Би ли се съгласил да наранят кожата ти, за да получиш купчина злато?
	— Да.
	— Би ли жертвал една своя става, за да получиш царството?
	Цин Дзъ премълчал.
	— Така, да помислим. Нали един косъм е по-малко от кожата, а кожата е по-малко от ставата. Но все пак косъм по косъм се образува кожата, а кожата, натрупвайки се, образува ставата. Нима може да се пренебрегне дори един косъм, ако той е част от тялото?
	— Не мога да ти отговоря нищо, — казал Цин Дзъ. — Но ако зададем твоя въпрос на Лао Дзъ и Стражът на Границата, те биха признали твоите думи за правдиви; а ако попитаме Великия Млад Дракон и Мо Ли, те биха признали, че аз съм прав.
	Мънсун Ян се обърнал към учениците си и заговорил за друго.
