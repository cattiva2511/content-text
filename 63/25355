	Учителят Лие се обучавал при учителя Горски от планината Гаванка (Уаншан), и учителят Горски казал:
	— Ако постигнеш това, как да стоиш отзад, ще можем да говорим за това, как да се сдържаш.
	— Искам да чуя за това, как да стоя отзад, — отговорил Дие Дзъ.
	— Обърни се, погледни си сянката и ще разбереш.
	Дие Дзъ се обърнал и почнал да наблюдава сянката си: тялото се навеждало и сянката се навеждала; тялото се изправяло и сянката се изправяла. Следователно, движението идвало от тялото, не от сянката. Да се навеждам и изправям — зависи от други неща, не от мен. Ето на това се казва: дръж се отзад — ще застанеш отпред.
