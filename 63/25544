P>
	Не ме оставя да премина пазачът.
	Надвишил съм възрастовата граница.
	Произхождам от страна, която я няма вече.
	Книжата ми не са в ред.
	Липсва ми един печат.
	Нужен ми е друг подпис.
	Не говоря езика.
	Нямам сметка в банката.
	Скъсан съм на приемния изпит.
	Съкратиха мястото ми в голямата фабрика.
	Останах безработен днес и завинаги.
	Лишен съм изцяло от влияния.
	Карам тук на този свят дълго време.
	И господарите ни казват, че е време вече
	да замлъкна и да потъна в боклука.
P$
