P>
	Кървава светкавица разпаря
	облака на не едно место:
	корабът от трюма си отваря
	беззащитни негри сто по сто.

	Вятърът сакъзови дървета
	кършеше, привеждаше додоле,
	виждаше се как върви и крета
	върволицата от роби голи.

	Бурята тресеше с дива сила
	людните колиби в тъмнината,
	клета майка с рожбата си мила,
	плачейки, премина тичешката.

	Както във пустинята червено,
	слънцето по пътя си небесен
	тръгна и огрея постепенно
	роба мъртъв, на дърво обесен.

	Зърна тялото едно дете
	и от жал по тези сиромаси
	пред обесения се закле
	да измий злодейството с кръвта си.
P$
