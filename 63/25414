	{img:razkazi_i_prikazki_ot_ruski_pisateli_klasitsi_pic08.png}
	Вървели през гората двама другари и насреща им изскочила мечка. Единият се втурнал да бяга, покатерил се на едно дърво и се скрил, а другият останал на пътя. Нямало що да прави — проснал се на земята и се престорил на мъртъв.
	Мечката приближила до него и почнала да го души: а той дори престанал да диша.
	Мечката помирисала лицето му, помислила, че е мъртъв и отминала.
	Когато мечката си отишла, онзи слязъл от дървото и почнал да се смее:
	— Е, какво ти пошушна мечката на ухото? — рекъл той.
	— Каза ми, че са лоши ония хора, които бягат от другарите си през време на опасност.
	{img:razkazi_i_prikazki_ot_ruski_pisateli_klasitsi_pic09.png}
