P>
	Твойте 21 години, Джовани Ардизоне,
	млад студент по химия,
	разцъфнаха бързо
	там нейде в Милано, до Дуомо близо.

	Ти вървеше задружно със своя народ
	и златната есен се пълнеше с викове:
	„Долу ръцете от Куба!“
	„Вън пиратите-янки!“

	Ти знаеше там,
	че далече от твойта Италия
	толкова близко стоеше
	до твоята обич, до правдата,
	една малка страна,
	изправена и героична,
	пред безумството ново на САЩ.
	На географската карта се виждат
	очертанията на Куба,
	голямото престъпление
	срещу един народ,
	достоен със своя копнеж
	да живее свободен!

	В кръвта си почувства ти да се
	надигат вълни,
	като тропически бури вълни,
	пред очите ти сякаш премина
	на Гарибалди ликът
	сред блесналите светлини.
	И те осветиха гордите стъпки
	на италиански патриот
	сред огромна река от хора,
	разстлана по улиците,
	река от протести
	срещу бандитите-янки —
	на народите тъмния враг!
	И там, близо до Дуомо,
	сред цветя, оплискани с кръв
	там бързо секнаха
	твоите смели 21 години,
	Джовани Ардизоне,
	студенте по химия!

	Гръмна една пушка карабинерска
	с американска марка
	и сложи край на твоите улици родни.
	И те не стигна до нас,
	другарю, приятелю скъпи,
	но остана ти в Куба,
	завинаги в наште сърца,
	спомен жив във кръвта
	на моя свободен народ,
	Джовани Ардизоне!
P$
