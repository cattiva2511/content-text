P>
	Църква от плодове
	в крайпътния прах на живота.
	Стъклените портокали на прозорците.
	Органовите тръби на захарната тръстика.

	Ангелчета: пиленца
	на Дева Мария.

	Синеоки камбанки
	боси побягват
	в полето.

	Слънчеви часове.
	Вятърът-арабия
	носи неделни новини
	от хълма.

	Кошница с плодове
	върху главата на индианка.

	Когато босите камбанки
	побягват от дървената църква,
	небето затваря очи.
P$
