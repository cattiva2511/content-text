P>
	Удар от пулса на времето,
	храм на радостта,
	ти си начело
	на парада на красотата.

	Рибарят на обонянието
	мята в моята памет
	своя харпун.

	Трънчето на аромата ти
	от сън до сън
	в мен е забито.

	Туника от прохлада
	обгръщаща моята кожа,
	гладкост, приласкваща
	с мекотата на плод.

	Кръст от горещи ръце,
	усмирителна риза от пера
	и сняг.

	С крила, сложени
	над огъня на твоето тяло
	пее ангел.
P$
