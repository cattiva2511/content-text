P>
	Посредством експлоатирането на робите
	и крадене на обществени пари
	се постигна разцвет на сделките. Така богатите
	станаха по-богати, докато бедните
	удвоиха своя глад и своята мизерия. Градът
	надхвърли старите си граници, изгуби характерните си
	черти, бе преустроен
	според контурите на империята. Също говорът
	се развали с говорещите. И луксът
	навлезе като бръшлян в много места.
	Преборваха досадата с дрогата.
	Достигнаха до нас изображения на сексуалните им актове
	като странно предчувствие
	на крехкостта им. И сред кражби
	и убийства накъдето се обърнеш, терорът
	разпростря владението си. Страх в спалнята
	и паника на улицата. Ярости и мъки.
	Най-вече намножена
	омраза. Защото доброто върви,
	но Злото тича (и не се засища никога).
	Всичко това се случи в Помпей, в навечерието
	на избухването на Везувий.
P$
