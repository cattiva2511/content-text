P>
	Вярвам в своето сърце, уханна клонка,
	моят бог като листак го полюлява,
	със любовния му дъх живота пълни
					и щастлив го прави.

	Вярва в своето сърце, що тук не иска
	нищо, грабнато от блян по висше щастие,
	то със тоя блян вселената прегръща:
					господар всевластен!

	Вярвам в своето сърце, що с песента си
	в бога се потапя силно наранено,
	та от този купел жив да се възземе
					току-що родено.

	Вярвам в своето сърце, що се вълнува:
	сътвори го който буни и морето,
	и кънти животът в него като прилив
					в бреговете.

	Вярвам в своето сърце, що аз изцеждам,
	за да оцветя платното на живота
	с алено и розово, та като пламък
					да му стане облеклото.

	Вярвам в своето сърце, що подир плуга
	бе засявано във делник и във празник.
	Вярвам в своето сърце, що се излива,
					без да се опразни.

	Вярвам в своето сърце, що злият червей
	няма да яде; то ще сломи смъртта си.
	Вярвам в своето сърце, склонено кротко
	на гръдта на бога, мощен и ужасен.
P$
