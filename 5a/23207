P>
#	IV

	Носят роза на гръдта си влюбените и обичат да се целуват сред шумолене на
			слънчогледи и витла.

	Има листенца от роза, изоставени от вятъра в коридорите на клиниките.

	Учениците си втъкват писалките между нокът и плът и натискат леко докато
			кръвта започне да шурти. Някои намират мъртви под задните чинове.

	Ще бъда влюбен до смъртта и ще трептят ръцете ми, когато хвана твоите ръце, и ще
			трепти гласът ми като приближиш и те погледна в очите сякаш плача.

	Келнерите познават такива клиенти, които молят за жетон на съмване и навъртяват
			ненужни телефонни обаждания, после окачват слушалката, искат един
			джин, опитват се да се усмихват, премислят живота си. По тези часове
			нощта е синя птица.

	Започва да захлажда, русите момичета, треперещи се гледат във витрините. Едно
			избликване на звезди погасва тихо.

	Светлините в отразяващо стъкло копират мрачното великолепие на пролетта,
			намръщените им припламвания сини, техните цветя от сяра и от негасена
			вар, викът на патиците, приканващ от страната на мъртвите.


#	V

	В телефонните кабини
	има странни надписи, рисувани с молив за устни.
	Това са последните думи на сладките руси момичета, които с окървавени деколтета
			там се приютяваха, за да умрат.
	Последна нощ под бледия неон, последен ден с халюциниращото слънце,
	измити току-що улици с магнолии, жълтеещи фарове на патрулиращите коли на
			разсъмване.
	В един и половина ще те чакам, на излизане от киното — и в този час в Депото
			мъртва е онази, чието тяло беше клонка орхидеи.
	Ранена в нощните престрелки, свряна по пресечки от прожекторите, зашлевявана в
			_night clubs_, моята вярна и сладка любов плаче в ръцете ми.
	Последна светлинка, най-тънката и чиста,
	се плъзва сякаш от затворените заведения:
	онази светлина, която спира минувачите
	и им говори ласкаво за детството им.
	Музика от едно време, песен, в такт с чиито някогашни ноти опознахме една нощ
			Ава Гарднър,
	момиче, в светъл шлифер сгърнато, което в асансьора сме целували веднъж, на
			тъмно между два етажа, и имаше наситено сини очи, и говореше винаги
			много тихо — наричаше се Нели.
	Затвори очи и слушай песента на сирените в посребрената от светещи реклами
			нощ.
	Нощта си има жарки сини булеварди.
	Сенки прегръщат сенки в барове и по басейни.
	В тъмното небе звездите се сражаваха,
	когато от любов умря,
						и беше като много бавно да ухаеше парфюм.
P$
