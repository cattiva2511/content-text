P>
D>
	на Анхел Гинда
D$
	Обителта от думи, нажежено склещила действителния образ,
	изпълва с лабиринти бляновете,
	скрива с коридори смислите.
	Под ключ от бягство слага
	магичната действителност
	и я обвива в крехък декаданс.
	Привички, правени по мярка
	на обществения устрем, който ги владее,
	който ги насочва слепи
	към потомството.

	Призракът, населващ тишините,
	ходи бос, безшумно,
	не излиза в кредитите,
	нито пък по вечеринките се появява.
	Главно действащо лице на страховете
	и на раните, отсъстваща заглавна буква
	на заглавията. Не се плаши
	от присъщата тъма
	на истинската светлина,
	онази, невъзможна да се скрие.
	Социално лицемерие
	на изкуствата,
	които се отказват
	от своя Олимп.
P$
