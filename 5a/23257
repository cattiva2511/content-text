	[* По онова време (лат.).]
P>
	Родители те бяха отишли не зная къде
	и къщата остана на наше разположение,
	също както изоставеният манастир
	от стихотворението на Хайме Хил де Биедма.
	С музиката пусната докрай, приготви
	избухлива смес в една кана,
	докато аз ти махвах, гальовно,
	дрехите от кръста нагоре.
	Напълни двете чаши до ръба.
	Пихме. Обзе ни глупавият смях
	и блясък в погледа ни лъсна,
	което младостта ни подчертаваше,
	и се целунахме като във филмите,
	и се обичахме като от песните.

	Когато действителността беше желанието
	и царството ни не беше от този свят.
P$
