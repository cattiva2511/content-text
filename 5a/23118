P>
	Има също мигове, когато оставяме
	думите за обич и мълчанията,
	за да говорим за поезия.
	Ти отпочиваш гласа в миналото
	и си спомняш заглавието на книга,
	историята на няколко стиха,
	младежката нощ на поети с китара,
	значението, което имат
	поети и знамена в живота ти.
	Аз ти говоря за запетайки и главни букви,
	за образи в излишък или липсващи,
	за нуждата да се постигне ритъм,
	който да държи историята,
	също както с длани се държат
	влагата и зидовете на дворец от пясък.
	И си спомням също няколко стиха
	в нощи, когато запетайки и главни букви,
	метафори и ритми
	стоплиха дома ми,
	правиха ми компания,
	съумяха да ме убедят
	със самата твоя сила за съблазняване.

	Вече зная, че други поети
	се обличат като такива,
	отиват в кабинетите на тишината,
	управляват банките на блясъка,
	пресмятат парфюмирани
	салдото на вътрешните си фондове,
	факла са на крале и богове
	или са език от ада.

	Може и да имат душа.
	Аз се съгласявам на това да те имам
	и да имам съвест.
P$
