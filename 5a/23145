P>
	Че труда не ще си струва
	да нанизваш празни фрази,
	щом ти се прииска да лудуваш,
	мадригали да си правиш
	с десет стиха съвършено равни

	и да си така самодоволен
	да повярваш, че си важен, с име,
	който с доброта, апломб и воля,
	с елегантна рима
	света карал е напред да се въззима

	и дори да мислиш сериозно,
	че бърборенето и поетската безреда,
	заниманието ти претенциозно,
	тъжното ти кредо,
	повод са за гордостта ти непосреден,

	защото те съзнанията будят,
	застъпват смяната на дивните науки,
	на красотата и съчувствието, все
	съкровищници на човешкото сърце,
	тъй че нищо да не доведе
	до загуби и да върви светът нататък
	казваш, докато си мажеш крем хидратен,
	за да компенсираш силния загар
	или хлора от басейна и по твойта сметка,
	тъй благоразумна и обременена,
	идват приходи от авторски права,
	с които ще си купиш нова рокля
	за представяне на новата ти книга
	и, сладка гордост и спокойна съвест,
	нанизваш наведнъж две рими,
	и друга двойка празни фрази,
	докато две хиляди деца в света умират от туберкулоза
	и някъде си, сигурно, земетресение се случва,
	което смазва някого, а ти размисляш,
	че щеше без поетите светът да бъде този,
	да му помогнем да върви нататък,
	и не догаждаш, че ако въпросът е в това,
	то новините от екрана, докато вечеряш
	вече събуждат съвести, толкова време,
	колкото ти, две, даже три секунди,
	дълги колкото са твоите, и нито
	ти идва наум, че ти можеш
	да пишеш поезия, тъй като имаш
	пълен догоре стомах, но добре
	и какво да се прави, така че светът
	продължава си хода и макар да не знаем,
	дали е напред, не виждаме, и накрая
	така е, че вече не е толкова важно.
P$
