P>
	Припирах да градя, защото не беше възможно
	да оставя без необходимото убежище илюзии,
	изпипвани с такава вяра. Израстваха му стените
	с нежната спешност на цимента и на розата.
	Славно бе да гледаш свършената работа,
	осигуреният мир да вярваш в несъмненото.

	Но оставиха само витрини и стъклени похлупаци
	и шкафа, в който държа най-обичната си дреха:
	роклята, която носех на последния си рожден ден
	и която няма да краси снагата ми като преди.
	Да ми я изтръгнат също ще се върнат в мрака.
	(Време е да се науча да умирам постепенно.)
P$
