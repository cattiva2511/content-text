P>
	Трябва да отида на едно празненство:
	костюмът за рецитали, месинговото колие от Албуфейра,
	сандалите с фалшиви скъпоценни камъчета.

	Какво трябва да правя на празненството?
	Да говоря с най-близкия —
	бил той познат или не, на моя възраст или някъде там —
	убеждавайки го в чара си, от огледалото отричан,
	и да прикрепям чашата си непринудено.

	Защо да трябва да отида на каквото да е празненство?
	Да разбера, че съм привикнала на тишината
	сред шума и музиката
	и известна влажност в градината,
	напредне ли часът, когато никой не споделя масата ми.
P$
