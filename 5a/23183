P>
	Изпуших си живота,
	както времето
	ме изпуши мене.
	Вижте този ларинкс, тази трахея,
	тези бронхи и бели дробове,
	обстрелвани от никотина.
	Изпуших подземните газове
	на Метрото по пероните му;
	въздуха на Мадрид, мръсен
	като предателство на най-красивата светлина;
	снеговалежите от гипс по черните дъски,
	черната клада на изходните тръби на парата,
	сухите листа на марихуаната,
	асфалта, мъглата, влагата,
	тъй мекия лешник на клиторите,
	гъстия облак прах на злокобното,
	когато бягах от сянката си,
	и животът ми, станал на прах,
	и прахът, който ще бъда
	под тайнственото дърво на смъртта.
P$
