P>
	Отвращавай се от всичките, които пишат наизуст,
	по четеното, с поза, движени
	от славата, успеха или пък Властта.
	Ненавиждай този, който си налага писането
	като професия, а не като съдба
	магична ли тайнствена. Взри се
	в онези, за които писането
	е било неизличима болест.
	Избягвай книгите, които са били написани,
	за да бъдат харесани авторите им,
	а не затова другите
	да се осмелят да се разпознаят
	в тяхното писане.
	Бягай от тези, които пишат за всичко,
	за да не кажат нищо. От надписващите
	посвещения с писалка,
	но които никога със свойта кръв не утвърдиха
	ни един от редовете си. Освободи се от онези,
	които вземат думата
	за инструмент, а не за живо същество.
	Слушай само музиката си, когато пееш,
	колкото и да е трудна и неясна.
	Нека да те оглушава светлината, да не те слепи
	шумът. И, към края на дните ти, твоето творчество
	да бъде нещо повече от живота ти,
	защото те противопоставя на смъртта.
P$
