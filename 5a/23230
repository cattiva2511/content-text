	[* Пред вратите (лат.)]
P>
D>
	На Педро Кано
	(Вдъхновено от изложба със същото име.)
D$

	Нощта и нейните волани,
	пресечените й огледала.
	Лагеруваме извън стените на града,
	търсим в тъмите подвижните му мостове.
	Макар, навярно, след всичко,
		да не поискаме да влезем
	и забавяме крачки в окрайнините,
	обхождаме останките
		от живот в просъница.
	От околовръст съзерцаваме очертаните им идоли,
		Троянските им коне
	и двойни телени мрежи,
	опнати на височината на очите.
	Съзерцаваме
	как отстъпват времето си на пепелта,
	как епохата им се прелива в буренака.
	Избягваме къпинаците
	с босите си нозе,
	крушенци в смътното
	слисване на този миг.
	Робинзоновци на бряг без примирие.
	Понякога се подслоняваме за кратко
	в убежището на езика,
	едва за да вдъхнем
	глътката светлина във въртопа й.
	Не успяваме да прекрачим при всичко
	вратата без горен праг,
	лабиринта й кървав.
	Нито ще обитаваме
	някой зикурат във Вавилон
	преди да разсъмне.

@@	2005
P$
