P>
E>
	Злобата се ражда с лицемерното потискане
	на наслаждението.
@	Леополдо Мария Панеро
E$
	Зад всяка страница
	на тази кървавочервена бърканица от букви
	без видим ред
	си ти,
	свършваща в глух вик срещу мене.
	Аз обичах всичко в тебе.
	Как обичах съразмерността на стиховете ти,
	чувствеността на ритмите ти,
	непрестанния капчук на мозъка ти,
	локвата под сянката на размисъла.
	Аз обичах всичко в тебе
	и, въпреки стрелките,
	обичах бързите ти гонки в лов за прилагателното
	или за огледалото навътре в селвите.
	Сега се връщаш от възрастта на невинността,
	отрупана със запетаи,
	с раните, присъщи на есенна любов,
	разбита и без сили.
P$
