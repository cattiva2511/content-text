P>
D>
	На Камило Хосе Села
D$
	Уморен от думи (и също от мълчания).
	Уморен от очевидности (и също от потайности).
	Хоризонтът ти е далече и в него всяко живо
	зърно, всеки миг, чувствителен към разстояния.

	Колко си добре, Господи, около всяко село!
	Ти, колко си добре!, и колко съм добре аз!, ако един следобед
	ни събира с червена пясъчна растителност и сини пъпки,
	и волски впряг, и лаещо куче, и някоя птица!
	Колко добре се прекарва, Господи, с полските ширини
	и действени цветове, накъдряни леко!
	Колко добре се прекарва, Господи, и колко малко липсва!
	(Къщите, тъй залепени за земята, и отдаването, тъй висше.)

	Уморен да бъда друг (навярно да бъда аз самият),
	ще се отдам на нещата, към които не се стреми никой,
	за да се забрави с тях, свободен от други господства.
	Само твоя, Господи, действителността на света
	(и живата дума, която се приближава и смалява
	излишъка си от съзнание, за да бъде нещо твое).

	Уморен от уроци (и от въображаемости),
	искам да вървя по трасето на влака — сред пейзажа,
	противопоставящ се на живописните места — като се отдалечава
	от селото без повече блага освен небето си и силата му.
	Там съм раснал през години на потайно изоставяне,
	които бяха корените на звучащ клонак.
	И там Ти се оставяше на най-добрата своя бедност.
P$
