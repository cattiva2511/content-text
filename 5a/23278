P>
	Девет вечерта през този жарък
	ден на Юли. Вторник, шести.
	Въздухът е душен и бурята
	оловно посивява блясъка на хоризонта.

	Вече не ранява варта ретините
	и керемидите остават без отдих
	в изтощената клада на залеза.

	Припрените лястовици търсят
	клонак на акация или ела,
	да украсят в зелено крилати сънища.

	Аз бързам да ловувам звезди
	и изброждам завета на сенките
	с ръце, предразположени за ласка
	и с отворена към сияен светлик душа.

	Тъй като е прекалено голяма, оставям Сириус
	да проблясва синьо-бяла. Алдебаран
	ме заслепява с оранжевия си блясък…

	И тичам и скачам, и плувам из моя всемир
	като светлина в свечерената сянка…

	Докосвам звезда-любов, украсяваща човката
	на заспалия гълъб сред цитрусови цветчета.
	Подхлъзвам се, падам връз него и той излита.

	_Утро, ще се прицели великолепно слънце_
	_в черния хоризонт на моя дух…_
P$
