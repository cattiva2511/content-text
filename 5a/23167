P>
E>
	… и най-красивата
	се усмихва на най-свирепия от победителите.
@	Рубен Дарио
E$
	Половин Испания завземаше цяла Испания
	с простащината, с всеобхватното
	презрение, на което е способен, пред победения,
	един несговорчив народ от пастири.

	Барселона и Мадрид бяха нещо унижено.
	Като мръсна къща, където са стари хората,
	градът изглеждаше по-тъмен
	и излъхваше мизерия метрото.

	Със светлина на здрач, връхлитаща и тъжна,
	се излизаше по улиците на зима,
	населена с нещастни габардинени палта,
	политнали встрани, под вятъра.

	И минаваха лошо облечени фигури
	на жени, пресичащи като сенки,
	самотни и препатили жени —
	сестри, вдовици или пък съпруги —

	с най-лошите начини да си изкарват хляба
	и да заменят своите мъже. През нощта
	най-красивите се усмихваха
	на най-нахалните от победителите
P$
