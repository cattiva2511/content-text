P>
D>
	На Висенте Алейсандре
D$
	Носталгичността на слънцето по покривни тераси,
	по стената от цимент с гълъбов цвят —
	въпреки това тъй изразителен — и неочакваният
	студ, който направо втриса.

	Сладостта, топликът насаме на устните
	насред улицата толкова позната
	като някакъв голям салон, където да се стичат
	далечни множества като любими същества.

	И най-вече замаяността на времето,
	големият отварящ се навътре зев в душата,
	докато горе обещания изплуват
	и прималяват, като че са пяна.

	Това е без съмнение моментът да помисля,
	че фактът да си жив изисква нещо,
	навярно героизми — или стига, просто,
	някакво скромно обикновено нещо,

	чиято корица от земна материя
	да обработя между пръстите, с мъничко вяра?
	Думи, например.
	Родови думи, небрежно изразходвани.
P$
