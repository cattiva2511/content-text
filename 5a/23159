P>
	Не бих желала още да изгубя тази малка
	порция от разбиране, неовладяна
	поради гъста — и приятна — и убедителна мъгла,
	която се издига от земята и причаква устните ми.
	Още я надхвърлям и на пръсти мога все още да дишам
	и да вперя в слънцето очите си и в неговите светлини,
	макар да почвам да се уморявам и се губя вече
	между различаването на съня и бдението,
	удоволствието и обратното на него — и то е, което ме измъчва
	и го известявам и записвам с молив, докато
	погасва восъчната свещ върху олтара в този
	пръв неделен ден, дъждовен, на рождественския пост.
P$
