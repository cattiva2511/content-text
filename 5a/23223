P>
	Едно заспало цвете
	в ръцете на книга
	прошепва няколко листа, които се вдлъбват
	в песента на годините.

	Смълчано и благоразумно
	спуска своите клепачи,
	окъпани от топлината в пот.

	Комарите,
	войниците на лятото,
	позиции заемат за атака.

	Бризът люлее седлото на розата,
	наопаки метличината преобръща.

	Ребрата на ветрилото
	се разтапят в хладния ветрец.

	Зад филтри от златиста слама
	се крие слънцето,
	кафето хладко,
	с лед, и лимонът.

	Плачещи върби
	разпускат своите гриви
	по нереалния вятър.

	Палмите си спомнят,
	тъжни, други приспивни песни,
	далечни, тропически.

	Коприната и муселинът
	си играят, влажни,
	да изучат анатомията.

	Всичко се стопява
	подобно на леда
	в онази градина,

	робиня на слънцето,
	където целият живот
	полека дреме…
P$
