P>
	Тревата блести по-зелена от завчера
	и се приближих.
	На завет сред храсталака
	градинка напомня сладка алегория на смъртта.
	Както тогава се чува
		стържещ звук на надкрилници на насекоми
	и северният вятър преминава, известявайки, че няма никой.
	Виждам сега тогавашно момиче,
	разпознавам се по двете й бавни ръце,
	докато сгъват немите крила във вдлъбнатина от пръст
	и си измисля молитва,
	говореща за свобода и синьо небе за сутрин,
	и казва нещо за летене много нависоко,
	докато се движат възглавничките на пръстите й,
			моделирайки гроб.
	Същите възглавнички на пръстите ми
						след двадесет години,
	влажни сред тревата удостоверяват:
						няма белег, нито сянка извървява назад
	раната.
	Когато вдигам поглед
					момичето си е отишло.

@@	2002
P$
