P>
		С меч и огън, помисъл свирепа,
	срещу мен война си прогласила,
	и като ме виждаш изтощен, без сила,
	миг не ми отпускаш, за подкрепа.

		Ще добиеш ли с победата нелепа
	друго, вместо срам, че си се устремила
	срещу някой, който е живял немил и
	не събудил свой, ни чужди трепет?

		Възелът от мъки отпусни за малко;
	остави ме да поема дъх, враг яден,
	и се наслаждавай, докато ме скършиш.

		Умножавай моите щети по малко
	и възпирай гневната си безпощадност,
	щом ще свършиш като ме довършиш.
P$
