P>
	Влезе като в своя дом.
	Чувстваше се удобно, или така изглеждаше.
	Излъчваше пееща аура
	с привкус на тенекия и орехова черупка.
	Избра си моето кресло,
	креслото, което вече започвах
	да смятам, че е мое, с червеникава кожа и напуквания,
	с отпечатания рисунък на плещите ми,
	и разпръсна книжата си по масата.

	— Колко искате да похарчите?
	Ако пресечете пустинята,
	с водач, храна и вода,
	за по-малко, невъзможно.

	Следобедът обхождаше прозорците
	със своя свят от галопиращи сенки.

	Изпи едно кафе с много захар
	и докапчи последната глътка,
	сякаш удължаваше устни в каната.

	Огледа ни доверчиво, като по-малки братя.
	Ние се гледахме крадешком,
	като разгонени котки.
	Разбрахме се да му звъннем, някой ден.
P$
