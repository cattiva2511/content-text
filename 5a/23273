P>
	С мисъл за теб, географски далечна,
	стоя на хотелския прозорец
	без корени, които да значат нещо за мен.
	Градът се предлага, светещ
	в мойте зеници, в бдящата нощ.
	Лес настръхнал, чиито киловати
	затъмняват звездите в небето.
	Всичко е искряща светлина,
	позлата, крещяща след сенки без очертания,
	светещ дъх в полусън
	със светулки летящи в ръмжене моторно.
	Прозорците са очи,
	невидими дупчици от горящи инсекти,
	процепи в тайнството
	на думи без име.
	Животът невидим минава над множества дишащи
	обич, омраза и мъст, робство и нежност,
	несвързан пулс на безмерно сърце,
	тираничен, безчувствен
	гигант,
	от плътта и душата на съществата, които го носят.
	Колко тъжна трагедия тази
	сам да се чувстваш
	сред града, който свети от толкова много импулси човешки.
	И търся в неясния свод,
	затъмнен от града,
	нещо, с което да се загърна от студа в моите кости.
	И чудото става,
	любовно и нежно
	в душата ми незасенчена:
	_Твоята светлина ме изгрява…_
P$
