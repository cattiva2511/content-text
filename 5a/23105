P>
	Весден ужасен беше бой,
	весден чудовища безброй
	разравяха земята с рев
	и оловните небеса
	тресяха се от техний вой,
	смъртта, размахала коса,
	се носеше навсъде с гнев
	и с кръв гореща пътя свой,
	и с трупье отбеляза тя.
	Весден не стихна страшний бой,
	весден борците без покой
	достойно срещаха врага,
	докат настъпила нощта
	на всичко вече тури край
	и като тъжна майка тя
	загиналите в славний бой
	обсипа с прелестни цветя,
	покри с кокичета безброй.
P$
