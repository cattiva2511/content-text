P>
	— Умът ми, колега, витае безспирно
	по чуки, долини, поля и гори,
	той вечно в пространството броди всемирно
	и денем, и нощем… насъне дори!…
	— Не ме изненадваш с туй нещо, колега,
	понеже от по-рано знаех това:
	разправят навред, че отдавна избегал…
	той де… квартирантът на твойта глава!

	— Аз зная те за вечен веселяк,
	тъга когото не спохожда.
	— Е да, такъв съм, но и мене пак
	до гуша нявга ми дохожда…
	— Тъгата си изливате тогава
	навярно тутакси с перото…
	— Така обикновено правя,
	т.е. тъй както вий в гърлото
	изливате си, то се вика,
	по цели бурета мастика.

	Очите й са шоколад,
	смехът й — немски мармалад,
	страничките й пък каймак са,
	устата — цъфнал нар… накратко:
	тя цялата е нещо сладко —
	но има преголяма такса.
P$
