P>
	Докато има градове, храмове и пазари,
	и изменници, и плачещи деца, и знамена;
	докато продължават да изливат реките сметта си
	в морето и ветровете веят в планините;
	докато сняг се стеле и прелитат птиците,
	и слънцето изгрява и залязва, и се убиват хората;
	докато някой се завръща, разгромен, в своята стая
	и начертава V-то на победата във въздуха;
	докато има ги ненавистта, приятелството и почудата
	и се разпуква пръстта, за да расте зърното;
	докато ти и аз търсим начина да се срещнем
	и срещата ни да е нещо повече от мълчание,
	ще те обичам, мой живот, всред сянката,
	докато дишат моите гърди, докато моят глас достига
	пенливата следа на бягството ти, докато сбогуването
	с тази любов се проточи по улиците на времето.
P$
