P>
	Китарата почва
	да плаче.
	Разбити звънят
	на утрото чистите чаши.
	Китарата почва
	да плаче
	И няма да млъкне.
	Не може
	да млъкне.
	Плаче така монотонно,
	както плаче водата,
	както вятърът плаче
	под снежните преспи.
	Не може
	да млъкне
	Плаче за мили
	далечни неща.
	За знойния пясък на Юга,
	възжаждал камелии бели.
	Плаче за стрела без мишена,
	за вечер, зора не видяла,
	за първата птица на клона
	умряла.
	Китаро!
	Сърце смъртоносно ранено
	с пет меча.
P$
