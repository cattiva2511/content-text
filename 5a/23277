P>
	През отворения прозорец
	влетя златист бръмбар
	в моя кабинет.

	Твърдеше бабата ми земеделка,
	че според древните от селото,
	с изключение на римляните
	и свещеника дон Еустасио,
	един златист бръмбар
	е добро предзнаменование в любовта
	или за жадувано посещение.

	Въпреки това, на моята врата не чука никой,
	нито звъни телефонът,
	нито ме сърби ръката,
	нито ми свири ухото,
	нито се вижда e-mail в моя pc…

	Вярно, почувствах, че мъдрият бръмбар
	с познанието си, превърнато в инстинкт,
	предавайки парфюма на аромата ти,
	докосна моя пулс където отсъстваш,
	покръжи наоколо
	и насочи полета си към прозореца.

	Дали до мене стигна, бръмвайки с крила,
	с погрешна посока,
	с измамното си познание в недоглеждане,
	или на полета му инструментът бил е сляп?

	_За всеки случай, любов моя,_
	_отидох в спалнята_
	_и оправих леглото по наш вкус._
P$
