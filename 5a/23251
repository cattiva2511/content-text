P>
		Ако за неща различни паметта ни
	си припомня, и протичащо и прежно
	заедно я притесняват и разнежват,
	и ведно са в нея радост и страдание;

		и ако на разума да му е равен,
	обяснимо — сътвореното отрежда,
	щом свободната ни воля не се свежда
	до единствен избор, постоянен;

		любовта, която просто сила не е,
	а е всемогъщество, което се тревожи
	с всичко тук, което чувства и живее,

		то един живот с два пламъка не може
	ли пламтящата си светлина да разлюлее,
	общо палната от две светила божи?
P$
