P>
	Най-хубавите истории, които си изживял,
	ти ги разказаха.
	Позлатени, подробни, бавни абзаци,
	които обясняваха света,
	ти отрекоха света.

	И много скоро прибави
	усилието си към това на онези, които преди
	издигнаха стената
	от книги пред тебе;
	ти също даде живот
	на привидения от мастило и хартия:
	твоят собствен живот.

	Премина годините,
	дните и страниците,
	вярвайки напусто, че ако сега
	не си толкова жив, колкото останалите,
	когато умреш няма да бъдеш толкова мъртъв.
P$
