P>
D>
	На Мануел Муньос Кортес
D$
	Да живееш е да се забравяш.
			Колкото и да искам
	да си спомня, споменът съдържа в себе си тъй скъдна
	действителност (от канавки, от минути — насаме
	с полето, влажно от дъжда, — от дървета)!
	Нощни мигове са, да се вслушвам без да заспивам
	в някоя селска къща, отгатващ
	все още нещата, които не съм чул, когато бях дете.
	(Които не съм видял, като дете, нито съм сънувал
	с отворени очи, които си измислят същото, което виждат).
	Да живееш е да забравяш за малкото погледи,
	които мечтаят наистина.
		При все това, си спомням
	полите на планинската верига Алтамира и калуните й
	с виолетов или бял цвят. Спомням си шубраци
	на хвойна, на ягодово дърво… Спомням си пороища,
	наситено червеникава пръст, масивни скали, с тъй слаба
	действителност или чудо да крача и проточено време!
	Спомням си излизането от долината към други склонове,
	към най-просторните земи на Естремадура, тъмни,
	замъглени от странстващите пориви на дъжда.
	Но споменът има тъй малка плътност
	за Алиа и маслините й, покривите й, стоборите й!
	Спомням си — посред дъжда — полите и горите
	на Вилюеркас, с винаги дълбока река.
	Очи мои, с учудване на дете, привикващо
	към зеленото на толкова листенца или пролетни
	издънки! Но вече грее слънце и са други
	склонове, по-открити, стигайки до Канямеро.
	(Какво беше пристигането, появата на селцето?)
	Дълго подготвяне от други склонове, за да
	остана по-олекнал от реалност сред тези!
	(По-олекнал от небе, от светлини на здрачаване,
	от дълбока нощ и звезди, от разсъмване, започнало
	без да разкъса просторните кътове на тишината).
	Какви бяха онези склонове: смокиновите им дървета,
	децата им — пастирчета на десет години — козите им,
	разлистените дъбове, поточета, долини
	и стада от пасящи бикове? (Какви бяха думите:
	звука им във въздуха?) Какви бяха погледите
	от стаята ми без никого?
		Да живееш е да се забравяш.
P$
