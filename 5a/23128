P>
	Вълните подмиваха основите.
	Всяка една изтръгваше, бяха жестоки от глад,
	своята хапка от пясък.
	Отидохме до другия край на острова
	и на връщане
	дъждът ни забавяше и ни мяташе
	лепкавите си лапки като восъчни стрели.

	Стъмеността на небето се раздираше
	като блузон, омотан в перка.

	Ако това, което бе тъй лесно, се превръщаше в трудно,
	онова, което беше брегът, приличаше
	на опустошен кораб,
	разцепен от ревовете в открито море.

	Не остана време да се изнесе никаква вещ.
	Съседите излязоха много по-рано, отнасяйки покъщнината си,
	и къщата се срина бавно, почти без шум,
	в дълбок услаждащ сън —
	каза, като се събуди.
	Също като да издърпаш възглавницата на спящ —
	наподоби с прегръдка жест на пропадане —
	и без нея да потърси най-удобната поза.
P$
