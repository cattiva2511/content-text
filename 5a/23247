P>
E>
	Защото беше Джени Линд
	като засмяната с мехурчета вода,
	където рибите обагрени играят.
@	Хосе Горостиса
E$
	Черният бял дроб на лятото донасяше стенания и бризове
	и писма на корабокрушенци,
	отгласи от старомодни песни.
	Не видяхме края, нито хоризонта,
	не видяхме зазоряването, вдълбочени
	в лакома любов, която ни покриваше
	с лунна пот.
	Само чувахме вещите,
	ставащи по-дребни и морави
	преди зората.
	Влажни кораби, прелели от очакване,
	докато езиците ни настояваха
	да избродират дантелите на оргазма,
	ръцете ни — да прегърнат
	най-съкровеното от душите ни,
	които бяха с пръсти и въздишки.
	Да сграбчат всяка хоризонтална секунда,
	ти в мене, аз в тебе,
	завинаги затворен сред гърдите ти
	и устните ти,
	между клепките ти,
	дегустирайки те следващата сутрин,
	докато пустите плажове
	ни канят да започнем отначало.
P$
