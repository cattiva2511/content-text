P>
	Отворих си прозореца към залез розов
	и в черчевето се разбиват вълни леко.
	Домът ми с макове изпълва се полека,
	морето докато залива ме оловно.

	Достигат рибите челото ми отново,
	размахвайки крилата на опашки меки.
	Щом тялото ми вълнолом не е напреко,
	морето над ума ми да прелее е готово.

	Изпълва се с акули моят разум,
	които моя ум свободен ръфат настървено,
	докато от дарбите му го оставят празен.

	И мисля, че изгубвам своето търпение
	при толкова безумие в дома, напразно:
	и искам да избягам… не с ума си, в неведение.
P$
