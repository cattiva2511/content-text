P>
	Днес се върнах в селото
	с ръцете празни
	и далечни преживелици.

	Не знам какво забравих, но родните земи,
	които обожавам, докато преброждам,
	ухаят на моите корени,
	имат стар дъх на предци, отишли си,
	за да останат в тях,
	побити с пот и нежна забрава.

	Днес се върнах в люлката си.
	И не подозирах, че тъй болно е от факта
	да си непознат за хората от твойта кръв
	или да разпознаваш други по имената на починали.

	Такова е убягващото време,
	което в селото се мери чрез годините, натрупани
	от маслиновата горичка Енфренте
	или с реколтите, откакто дядото почина.

	Къщите само знаят, че си играех по техните улици,
	че ездач на кон, в Карера де Синтас,
	се уредих с трофея,
	който ръцете ти бяха бродирали;
	че обещахме си за цял живот да се обичаме
	и препятствия на времето
	прекършиха думите в свехнали въздишки.

	И не знамкакво да си кажа, и не знамкакво да си разкажа,
	защото се чувствам странен в мъжа, който съм.
	_Ах…, Да…, разбира се, да не забравя:_
	_Отидох тази сутрин на Фуенте де Ариба_
	_да видя ще те зърна ли да си наливаш стомничката._

	И изворът е там.
		А аз не бях…
P$
