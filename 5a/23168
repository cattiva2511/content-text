P>
	Прехвърлил вече на живота билото,
	точно от другата страна, аз съзерцавам
	пейзажа, нелишен от красота
	в облените от слънце дни, но зиме негостоприемен.
	Тук би било прекрасно да се вдигне къщата,
	която в други климати не ми бе нужна,
	и да се уча да съм целомъдрен и да бъда сам.
	Порядък на живеене, това е мъдростта.
	Какво разтърсване,
	пречистващо, би минало през мене,
	докато се отнасям към света
	по друг, по-добър начин, по-малко напрегнат,
	и размислям в спокойните часове на нощта,
	когато времето приканва към достойните изследвания,
	суровото излагане на идеологиите —
	или предупреждението на съзвездията
	на синия небосвод…
	Макар удоволствието от абстрактното мислене
	да е същото като всички удоволствия:
	царство на младост.
P$
