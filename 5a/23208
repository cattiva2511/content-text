P>
	И смъртта
			никой не я чуваше
	но говореше много близко до микрофона

	С противогаз раздаваше целувки на децата

	Лейди Дей ранените чайки се завръщат в светлината на пристанището
	Странен плод във въздуха здрачът отсъства
	С меч с ръкавица с кристална топка
	магнитният аквариум пещерата на миналото подводницата под блещукащите
			приливи
	Лейди Дей колко любов в една младост колко грешки колко вечери на приказки
	какво желание какви жасмини електрически
	колко мъртви каубои като трубадури и усмивката на устните които се обагрят в
			кръв
	виковете по улиците разотиващите се манифестации под волтовата дъга на залеза и
			смрачените нереални сгради
	Лейди Дей любовта като водно конче
	ловец на водни кончета
	Лейди Дей колко бавно опитът ни идва всичко получава смисъл и като пейзажа се
	подрежда пред очите щом едва събудили се дръпнем щорите
	или се опитаме да подредим словата на едно
			стихотворение
					Лейди Дей
	Животни наранявани в гората нашите очи какво желаят какво молят
	какво желае този глас в есенния вятър хрътка или плячката разтопени в хладната
			тъма на времето
	отмъкнати подобно карти от колода са годините на младостта ни
	С двойно завъртане на ключа кухнята заключиха
	Не ни дават мармалад нито черешов пай
	нито любовта нито смъртта странен плод който оставя тръпчив вкус
P$
