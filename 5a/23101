P>
	Чудно време за разходки,
	ей как слънцето сияе!
	Ще излезна аз навънка,
	в къщи вече не се трае!

	Малко ще се поразходя
	там из чуждите градини,
	сал че облаче наднича
	татък, както ми се чини.

	Дявол взел го… Що тъмнее
	татък толкоз небосклона?
	И ветрец почна да вее…
	Що си не вземах балтона!

	Няма май да се разведри.
	Потъмняха небесата…
	Тюх, какви са капки едри!
	Дявол взел ти и белята!

	Леле… дъжд и град… фъртуна…
	Тюх, че ветрове проклети!
	Ах, отидох!… Таз кратуна
	що се за разходки сети?!

	И отнесе урагана
	бързо, бързо Братиана
	на разходка чак в Одеса
	(туй е влашката намеса!)
P$
