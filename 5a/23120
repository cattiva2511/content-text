P>
	Като пътешественикът, който изброжда
	в един атлас земи, в които
	бе щастлив — и по-млад, —
			и си спомня
	точния цвят на утринта
	в оня град, как слизаха
	камионите с плодове от планината,
	по какъв начин морето се отдръпваше
	от свирепите скалисти крайбрежия
	и, изведнъж, достига
	до спомена му също
	някой мирис, някой вкус.
				И пробождане,
	не знае дали от щастие или от горчивина,
	е това, което чувства, когато пръстът
	се спира в точка, показваща
	истинното място, в което животът
	му показа лицето си,
	наполовина на ангел от светлина,
	наполовина на болна проститутка.

	Как пътешественикът — според както казва —
	който пред атласа преследва
	по света точната си самота,
	собствената си сянка,
	паметта ми изброжда
	всяко истинно място на твоето тяло
	в тази нощ също като коя да е нощ
	и тъй различна от всички все пак,
	защото я смрачаваш повече и повече я връщаш
	от смътна същина на похабено време.
P$
