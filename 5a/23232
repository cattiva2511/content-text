P>
	Погаси ми очите: мога да те видя,
	запуши ми ушите: мога да те чуя,
	и дори без крака мога да вървя към тебе,
	и дори без уста мога да ти се закълна.
	Р. М. Рилке

	От никога те обичам и завинаги,
	от всичко и навярно и завинаги,
	от завършения лъч, изкачващ се по вадата на часовете
	към нарастващия бич на ветровитите ми зеници,
	бърз гласът ми, моят вятър:
						— световъртеж на
	устие
	и най-неблагодарната делта за завършек на пътуването.

	До нищото очаквам,
	до далнината на ненужната памет
						(и кратерът без
	здрачаване),
	до опияненото съмнение на небесни афиши,
	в треската и намагнитената луна на август.

	През свещта, която запалваш
						в ретината на
	нощта,
	в тъмните предели,
	които в някой друг ден откраднахме с разперени ръце.

	Зад пустата шир и уязвимата кухина,
	където обитава скрежът, зъзнещ сред коприви
	и друга множествена птица
						става неправдоподобна алхимия.

@@	1985
P$
