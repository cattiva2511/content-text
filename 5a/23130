P>
	В моето семейство не се изрече никога „обичам те“.
	Не чух да казват „съжалявам“ майка ми или баща ми.
	Не знам дали бе свян: една излишно гръмка нежност за всекидневна употреба.
	Включително да се четат стихотворения! Това наистина бе нещо подозрително,
	също както неочаквано петно или въздишка, или врата, затворена с премного ключ.
	Никога „любов“, „тъжен съм“ или „ще ми липсваш“, човек можеше да се смее на такива неща!
	Разбирам, че има мълчалив пакт на срамежливост към някои чувства, и въпреки това,
	аз днес наричам това неудобството от всичко близко.

	Ампутирането на сантименталното, съгласен съм, ни прави лесно управляеми трудните ритуали на съжителство; малка хитрост.
	Такъв е храмът: формулите, нищо за избягване.
	В храма, в къщата, като в болница, е необходима асептиката на повторните сигурни жестове:
	Стреми се да си щастлив по частен начин.

	И в добавка, е грабежът
	на думи от страна на идиотски филми и песни и онези момичета с метежни гаджета в някой парк, сред храсти джуджета.

	И има такива, на които се харесват много сцените
	и свиренето на сантиментална китара по всички салони и всички младежки плажове, измъчени подобно на проточено летуване,
	докато някои други оставаме насаме,
	пиейки (и набръчкани като глупави платани),
	мислейки какво да кажем.

	В моя дом никога не се казаха на висок глас важните неща.
	Потърси днес в себе си една сълза, жест на нежност:
	Вече ни стана късно за такива глупости.
P$
