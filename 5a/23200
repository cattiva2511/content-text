P>
	Ангелът, с триъгълно лице
	и костни устни,
	ни съзерцава от прозореца,
	нагнояващ топла кръв на теленце.
	Дядо ми, с ръце, опрени на тила,
	начева песни за конюшни и гълъби,
	има криле вместо ръце.
	В кухнята пищят яйцата на очи
	откъм тигана, където се пържат,
	украсени със зехтин с гъста белота.
	Един часовник, херолд на зимата,
	трепери гол на грубите плочи.
	Закуската обикаля по масата,
	направена със среда от хляб.
	В стаята, поена от огледала,
	един човек подготвя стана си,
	опъвайки и охлабвайки въжета.
	Стъпките на баба ми прекъсват
	светата тишина на коридора,
	чиито зидове се срутват
	и издигат по желание.
	Пуякът, поселник на ваната,
	говори с утринта,
	нагиздва се обилно с одеколон и
	се сресва на път в средата.
	Ключовете скърцат в моя сън
	и, на улицата, хора и животни
	се одързостяват с нощните гърнета.
	Мъртъвци с усмивка на палячо
	над чаршафа на разтурени легла.
	Животът е полегнал
	върху печицата.
	Кокошките,
	с избръсната лицева вена,
	рисуват по пода
	видения от Страшния съд.
	Дядо ми отваря прозореца.
	Влиза мъглата,
	ангелът излиза.
P$
