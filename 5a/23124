P>
	Отваряш съседния склад за отпадъци,
	които поражда живота,
	онези виртуални устройства,
	които всяко тяло влачи.
	Тялото и неговите автономни,
	упорити архиви,
	кожата, която се сбира да запомня
	в сластните бавни работилници
	на смътната нажежена памет.
	И кожата възстановява
	от кожите, които е била,
	онова ранящо удоволствие, пробило
	основите на мозъци и кости.

	От немите им памети
	се подхранват преходните нощи,
	нощите предсмъртни.
	Бележникът на желанието
	постепенно архивира уроци на кожата,
	записки, съкращения, тълкувания и инвентари,
	славните увъртания на слюнката,
	лепкавите хладини на прегръдката,
	сочното забавяне на коремите
	и удоволствието с неговата свита от фурии.

	В последния час
	никой не ще може да каже, че не го съпровожда
	настойчивият, горд репертоар
	на благородните и задоволени желания.
	Никой не можа да предложи
	нещо друго на смъртта,
	освен една изтощена плът,
	набръчкана от спомени.
P$
