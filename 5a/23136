P>
	Студено е.
	Вечерта не е красива. Жената
	се настанява там от сутринта.
	Компания й прави някой път и музикант.
	Не се оплаква и се смее,
	макар да знае, че сега е голяма конкуренцията,
	премного са дланите за малък пешеходен
	мост като този.

	Ако влагата на реката се пропие в костите,
	остава там до лятото.

	Ако времето се развали следобед,
	палят огън дошлите последни.
	Музикантът замлъква,
	приближава с боязън, предлага цигара,
	ако денят му е минал добре, казва нещо за живота,
	за зимата, за реката, за хората, които оставят
	часовете да минат.

	Студено е и старицата
	е останала заспала с протегната ръка.
	В ръката шепичка монети,
	главата на гърдите, тялото върху възглаве
	от пластмасови торбички от супермаркетите
	по съседните улици.
	Носи в тях своя дом: три-четири съдини, списания
	с животите на други,
	усмихващи се на камерата
	(гланцираната хартия е добра за студа).

	Остана заспала.
	Минава младеж, който, като приближава до нея,
	слиза от мотора с древно смълчаване
	и оставя няколко монети. Два метра по-нататък
	избягва пешеходците, които го корят сега,
	че е преминал моста, с мотора за фон.
	Изгубва се към другия бряг с пълна газ, невидим,
	оставяйки назад застинали вечерта и света
	като някой, който хвърля във водата, размътена в мизерията,
	сред ръждясали консерви
	и бутилки и шумене — потънала железария,
	погълната от кал — цвете от тишина.
P$
