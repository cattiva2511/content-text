	[* Луда любов (фр.).]
P>
	Кралете се влюбват в най-младите си дъщери.
	Решават го някой ден, докато придворните
	спорят за ритуала на някоя церемония,
	който е забравен и трябва да се върне от забравата.
	Кралете се влюбват в дъщерите си, обичат ги
	с камшици от лед, властни, жестоки,
	безсрамни и страшни, агонизиращи, луди.
	За да не може никой да се сгоди за тях, поставят
	неразрешими загадки на всичките претенденти,
	стремящи се към ръката на принцесата. Никога
	не е имало толкова напразно обезглавени принцове.

	Кралете се унищожават с най-младите си дъщери,
	прекършват се, сломяват се всяка нощ в леглото.
	Денем дъщерите се отдалечават в корабите на съня,
	а те диктуват законите, тържествени и мрачни.
P$
