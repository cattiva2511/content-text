P>
	Харесваш ми като говориш глупости,
	когато правиш гаф, когато лъжеш,
	когато ходиш на покупки с майка си
	и стигам късно в киното по твоя вина.
	Повече ми харесваш на рождения ми ден,
	когато ме покриваш с торти и целувки,
	или когато си щастлива и се забелязва,
	или когато гениална си с някоя фраза,
	която всичко обобщава, или като се смееш
	(смехът ти е душ в преизподнята),
	или когато ми прощаваш някоя разсеяност.
	Но ми харесваш още повече, толкова, че почти
	не мога да устоя да ми харесваш толкова,
	когато, пълна с живот, се събуждаш
	и първото, което правиш, е да кажеш:
	„Страшно съм гладна тази сутрин.
	Ще започна закуската си с тебе.“
P$
