P>
	Да се сънуваш есен е горестно предизвикателство.
	Не е презряна ласкаеща забрава,
	която се поражда и расте от лятото.

	Не е и тривиалност на листа сред вятъра
	като свехнали дни на алманах
	в жълтеникаво и невзрачно ехо.

	То е да се предрешиш изцяло в твърдост,
	където да опазваш замразен дъх.

	Сега се сънувам есен поради гората си,
	орницата си, поради пустеещите си земи
	и плодородните долини в тиня на реката ми.

	И даже синевата ми се помрачава малко
	с облак мушици от меланхолия.

	Сега е есента ми вече и го отбелязвам хладен
	в мрежестата кора на стария ми ствол
	и в бръчките на свехналата кожа.

	Време на реколта е и равносметка;
	на опит, придобит в усилието
	и изгубени проекти в неохоти.

	Снощи, любов, живя с нашата тайна
	леката покривка от гъши пера,
	която ни донесоха ветровете от Норвегия.
P$
