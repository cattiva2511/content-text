P>
	Дон Кихоте, ех, измъчвам се неволен,
	като зная кой съм от това, що бил си,
	чувствайки се възвисен, изгубил мисъл,
	смлян на мелнични крила сред полет.

	В своя род роди ме, с твойта воля
	да мъстя за всичките онеправдани, в пътя
	не разплискващ светлина, в съдба разпътна
	да се влачим доземи с крила надолу.

	Кой от тримата, мъдрец и луд, не съществува?
	Ти ли, с копието в строя, с твоя плам ли,
	или пък Сервантес, разума си върнал кротко,

	или аз самият, по душа и кръв жадуващ
	твойта пълнота сред битието си отдавна
	и изгубения разум в твоята походка?
P$
