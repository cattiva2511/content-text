P>
	Два съда с вода.
	Леко пързаляне с кънки.

	Разсъблечени, закръглени,
	започваш и завършваш
	на краката си:

	съумял си да ги обучиш
	в малкото изкуство
	да изследват за тебе твърдата земя.

	Ще оближа търпеливо
	тези точни пръсти.

	(Ако беше смислен апетитът ми,
	бих закусил с тях,
	бели карамели.)

	Оставям си тук ботушите.
	Битките спечелват
	страхливите войници.

	Гледайки ги, голи,
	се уча да ходя.

	Събуй ми тези часове,
						направи ми път.
P$
