P>
	Сърцето — стъклен амулет —
	от маточната шийка виснеше.
	Племената всички входове заклинаха
	с фалически символи. Мегалити
	на първобитната съдба от камък.
	Вятърът отправяше молитвата,
	отпечатваше каденцата върху вълните,
	стенейки молебствието сред бедрата.
	Там-тамът лудо биеше и
	зинал към гората с палми.
	Фурмите — касис зрял —
	пълнеха със сладък мускус
	вечерта. Благоуханно предзнаменование
	на урагана
	— отговор на боговете —
	разточителни и плодоносни
	към Никого.
	Дъждът би с пустота напълнил
	облаците — които увиснали —
	причакваха съдбата си
	на вечен преход
	към ничията земя.
	Увиване кожата на слънцето
	около рукналата пот,
	танцуващи лъчите слепи,
	облечени в пламък,
	който продължаваше да вика бог.
P$
