P>
	Вятърът настоява
	влачи се по горния перваз на прозореца ми,
	развлечено влечуго, въздъх на отсъствие
	за нелегалната несигурност на кладата,
	гръбначният огън, който ни разорава
	и ни отваря в душата лошо време.

	Сега, когато се боря с клепачите си,
	за да набележа трайно кредо,
	вълшебство насаме с трескавото ми земно сърце,
	вечно вълшебство в три часа на този неудържим сън,
	още един стих за твоето съмнение,
	още един стих по западния вятър.

		Завинаги
		Завинаги

	разстилам кодовете,
	шифрирам и дешифрирам символите насаме,
	думата, на която ти ме научи.
	Отварям виолетки
		колони
		куполи
		архитрави
		безпрепятствената ми грамота,
									забързания текст,
	запалвайки луни и свещи в подножието на статуите
	и онази песен, която е моята,
	онзи звук, който си ми втълпил.
	И този дребен метал, който целувам всеки миг,
	този драгоценен жест на стаена нежност,
	който да отвее пепелта
							и да продължи да бъде пламък завинаги.

@@	1985
P$
