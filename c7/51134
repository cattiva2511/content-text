P>
	Кученце кафяво, клепоухо и игриво,
	сред господарите си — хора,
	ту в морската вода,
	ту на пясъка горещ,
	си играеше с деца.
	Хранеха и милваха го те.
	Весело облизваше ръце
	кученцето малко,
	нощем свряло се в дома човешки.

	В близката градина,
	бездомни, рошави и гладни,
	кучета в глутница една,
	опитваха се да ловуват,
	а през нощта пееха задружно и протяжно
	към голямата Луна,
	незабравените вълчи песни за отминалата
	свобода.
	Кученцето, зад прозореца, възпитано,
	в хора вълчи се опита да се включи,
	но скимтене се получи.

	Зад оградата висока на замък
	като юмрук над залива надвиснал,
	кучета огромни, черни,
	зли, дресирани, послушни,
	безмълвно бдяха с господаря свой
	над пълната паница.

	Съдби… на не свободни.
P$
