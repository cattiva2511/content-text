P>
	Уж е зима,
	а пролетни тръпки навън се разляха,
	че даже и камъкът ще оживей.
	Усмихнато утро с алена кърпа замаха:
	— Мили хора, здравейте!
	— Петилетка, здравей!
	Светлей като вир избистрен душата,
	зоват ни мечти —
	и пътят е драг
	като първи пролетен гръм в небесата,
	като първа дъга над родния праг.
	Млад и свеж е денят като цвете в гората,
	сякаш с него животът започва от днес!
	Маркс него навярно е виждал, когато
	е писал „Комунистически манифест“.
	И ЦК на своите пленуми есенни
	тази пролет е имала в предвид!
	Виж! Дните прииждат
			бодри и песенни —
	на времето бентът е вече пробит!
	То трактор възсяда,
	тъче то на станове,
	тук в рудник дълбай,
	кове там кофраж…
	И на три дъха
		с ръце и кранове
	се вдига към горния пети етаж!
	Колко много мечти!
	Колко радост разляна!
	Отстъпват пред нас
			и умора, и студ.
	— Другарю ден, ставай за смяна,
	наш хилядорък ден,
			на труд!
P$
