P>
	Нецелувани устни —
	нощем жадувани, денем бленувани,
	с дъх сладостен
	жарава в сърцето самотно
	раздухват…

	Песен за ласки томителни,
	за цялост сляла душите изгубени…
	Песен за нощ лятна, гореща;
	за ден лъчезарен,
	от целувки и Слънце събуден…

	Устни, в мечтите нежно целувани,
	нощем жадувани, денем бленувани…
	И в младост, и в старост жадно сънувани,
	сладко опасни, чакани, хубави…

	Устни недоцелувани…
P$
