P>
	Спомени за стъпки преплетени
	по общи пътеки —
	спомени в душата дълбоко прикрити
	за да не бъдат изтрити…

	Спомени —
	белези от раните скрити,
	нощни демони зъбати
	гризещи моето сърце…

	Ех, сърце човешко, затрупано от спомени,
	живо си докато мечтаеш за любов,
	за дни осмислени, за нощи споделени,
	за лято в есента и за пролет във студа…

	Да-а… твой живот човешки…
	Загуби, успехи, сбъднати мечти
	и спомени след тях —
	Дух непокорен от себе си на другите даряваш ти…
P$
