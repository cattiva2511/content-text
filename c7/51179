P>
	Мила мамо, обещай ми обичта ти
	да ме топли през деня и през нощта!
	Обещай ми да не гасне светлината
	във очите и в добрата ти душа!

	Обещай ми да си силна и щастлива!
	Като слънцето усмихната бъди!
	Обещай ми обичта да не изстива —
	като слънчева целувка да блести!…

	Обещай ми да не скитаме далече!…
	Наша майка да е родната земя!
	И светът ни с красота да е облечен!
	Да опазим топли детските сърца!…

	Мила мамо, да си жива!
	Ти с тъга недей заспива!
	Да си пролетно красива!
	Да си слънчево добра!…

	Мила мамо, да си здрава!
	Като утро засиявай!
	Като слънце ме огрявай!
	Да блестя като роса!…
P$
