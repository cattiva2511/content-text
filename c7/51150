P>
	Заливче — пясъчно, златисто,
	дремещо в знойна мараня,
	тук-там лежащи хора
	под шарени чадъри,
	притихнало море…
	Кратък миг на отдих
	пред бъдеще промъкващо се зад гърба.
	Къде е твойта свобода?!
	В избора секунда всяка?!
	Това е. Жив съм. Сам съм.
	Грешен съм, че съм свободен!
	Добре, че любовта
	в миг на плен ме опрощава,
	макар и само памет да остава
	— за болка, за поука, за самота след нея.
	Съдба….
P$
