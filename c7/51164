P>
	Христос воскресе…
	И умря под бомбите.

	Христос воскресе…
	и умря, разпнат
	от алчност и злоба, отчаяние
	в олтара на душите ни.

	Христос воскресе…
	пак, отново —
	в залъка откъснат от твоята уста
	за гладния до теб;
	в надеждата пробляснала,
	че нужен си сега;
	в любовната искра,
	припламнала напук на всичко
	покрай теб в света.

	Христос воскресе…

	* * *

	Мъжът на трийсет и три
	е нечие пораснало дете,
	сила вдъхвало със свойта крехкост
	на строгия баща…

	Мъжът на трийсет и три
	опора е сега на своите деца
	и сила, вяра и надежда
	за този свят —
	прекрасен и тревожен,
	от мълнии
	като буреносен хоризонт раздиран,
	от дъга красива,
	с любов прегръщан…

	Мъжът на трийсет и три,
	на разпятие решил се…
	Светът е твой сега…
P$
