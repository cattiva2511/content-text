P>
	Право в огледалото блестящо
	взирам се сега —
	где е ляво, где е дясно, за да разбера.
	Срещу мене — образът познат
	упорито защитава своя огледален свят.
	С недоверие, подигравка и омраза
	се заканваме един на друг така —
	всеки свойта правота да доказва с чук сега…

	Срещу нас — дете щастливо се усмихва в миг —
	с малко огледалце Слънцето огромно
	в слънчевото зайче укротява
	и с ръчички светлината направлява…

	В огледалото на свойто детство връщам се сега,
	за да може мойта възрастна, свита във юмрук ръка,
	пръсти щедри да разтвори
	и с безкористната детска сила
	посоките в света ни да отвори…	ВОДАТА, КРЪСТЪТ И РОЗАТА
	Сълзи нечакани
	и кръв гореща —
	вода в потира златен
	за цветето уханно,
	тръни в кръста впило —
	на бурята да устои.
	Господи,
	какво желаеш Ти
	в човешкото ни ежедневие?
	Жажда и живот, или?…
	Облаци в небето —
	пухкави и лъчезарни —
	мечтите ни подлъгват,
	а след миг — сиви, ядни,
	безутешни,
	в делниците ни затрупват.
	Пара ефимерна —
	вода от слънчеви целувки,
	в облак преродена!
	Избрах —
	да съм водата, жажда утолила.
	Вода и слънчева целувка —
	в синевата!
P$
