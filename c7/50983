P>
	Сирените бодро зоват
			и говорят,
	че детството вече отмина…
	Излитат за битка
			решителни хора —
	орлите на мойта Родина.
	Със здраве е пълен
			на дните обоза,
	а вчера те
		болест боляха.
	Не беше то
		старческа болест — склероза, —
	на растежа ни
	детските болести бяха.
	И две петилетки после дойдоха
	с тревогите на пубертета.
	Сега, възмъжали,
			вървим на поход —
	по прекото
		на петилетката трета!
	От времето ставаме като бетона —
	заякваме повече ний!
	Чукът на мечтите ни с хиляди тона
	на нашия век наковалнята бие…
	— Звънти, мъжество!
	По склона възлизай
	на вярата
		с изкованата смелост! —
	През битката за комунизъм
	иде
		нашата зрелост!
P$
