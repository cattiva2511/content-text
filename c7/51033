P>
	Бог е светлина.
	Сатана е неговата тъмна сянка.
	Демонът — човек прекрасен,
	от сянка и от светлина тъкан,
	по своя вечен път
	безгрешен — грешен
	става, пада,
	но върви напред.
	Лилит и Ева —
	между тях Адам,
	от влажна кал
	по образ божий сътворен,
	за да може той
	човешкия род да създаде.
	И ето че между
	Лилит — блестяща, богоравна, своенравна,
	и Ева — покорна, любеща и нежна
	— две жени, създадени от Бога,
	Адам избира Ева,
	а Лилит за Демона остава.
	От тогава,
	мъжът със свойта Ева заживява
	и деца създава,
	а духът му при Лилит витае,
	ведно със Демона прекрасен,
	любов, и страст, и власт
	да опознае.
	Така,
	Сатана и Бог в едно,
	чрез две жени от светлини и сенки
	във мъжката душа се сливат.
	Така до Демона — човек прекрасен,
	Адам се доближава.
P$
