P>
E>
	Изминаването на хилядите Ли започва от първата стъпка. Следите от стъпки не са самите стъпки.
@	Лао Дзъ
E$
	Стъпки по пясъка на летния плаж…
	Стъпки —
	широки и бавни, дълбоки, самотни…
	Стъпки —
	преплетени, игриви и влюбени…
	Стъпки —
	отпечатъци от нечии съдби,
	постоянно от вълните житейски отмивани,
	непрестанно оставяни…

	По пясъка от мигове
	пропуснати, неразбрани, неизбрани,
	вървя и аз сега — с надежда,
	че мойте стъпки
	до други ще се подредят…

	С песен — гласа на морето,
	със стих — копнеж от сърцето,
	с надежда за стъпки, преплетени в обща съдба,
	своя пътека в живота вдълбавам…
P$
