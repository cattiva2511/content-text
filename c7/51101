P>
	Очаквай неочакваното, за да оцелееш! —
	подготвя се Воинът.

	Не искай неочакваното, за да печелиш! —
	повтаря Бизнесменът.

	Търси неочакваното, истината да намериш! —
	планира Изследователят.

	Без очакване безсмислен е животът! —
	мъдрува Философът.

	Очаквах… Неочаквано дойде… Обичам те! —
	шепти Влюбеният.

	В мига очакван неочакваното улови
	и на другия със себе си в дар го поднеси! —
	въздиша Поетът,
	вдъхвайки душа на роза и жена…

	Съдба и красота!…
P$
