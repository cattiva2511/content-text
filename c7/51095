P>
	На място тайно, наше,
	съм сега самичък…

	Брегът, скалите и морето
	извечно ми шептят
	за бури и покой след тях,
	за вяра в камък издълбана,
	за ласки нежни във вода безбрежна,
	от обедния зной примряла…

	С дъха тръпчив на водорасли
	и шепота пулсиращ на морските вълни,
	от пяната изникваш ти
	и тъгата, сърцето набраздила
	както морето — самотната скала,
	отмива се — знам, ти чакаш мен сега…
P$
