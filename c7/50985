P>
	Върху моето рамо кораво
	ляга времето с бойни права
	и аз имам сто пъти право
	да говоря сега за това!

	В боен път под небе гръмовито
	това право на песен и стряха
	завещаха ми тези, които
	само двайсет години живяха!

	Ний веднъж ли над мили другари
	мълком шапки сме снемали в скръб!
	В нас на болката въглена пари,
	но все пак не преведохме гръб!

	Като лъвове пак ръмжат дните
	и пак тръпнеш, тревожна плането!
	Идват облаци и над главите
	черен вятър бунтува небето…

	А пред нас — планини от задачи!
	Дваж по-боен е нашият път!
	Ветрей знаме по него и крачи
	пак на българска майка синът!

	И върха не е вече далеко —
	един хвърлей от него дели ни.
	Само трябва да минем напреко
	и да спастрим дотам две години!

	Трябват мишци днес двойно по-яки,
	бойна клетва и бойна тръба!
	Дваж по-смело развихряй атаки,
	ти, строителна наша съдба!

	Пак ти даваме рамо кораво!
	Пак ти даваме бойни права!
	И ний имаме сто пъти право
	да говорим с възторг за това!

	Ние имаме сто пъти право
	и в тревога сега да горим!
	А как иначе? — В щурма направо
	първа линия ние държим!…
P$
