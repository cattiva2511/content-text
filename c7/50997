P>
	— Най-сложен знак — признава Рая —
	за мен е тая запетая!…

	— А мен ме бърка — мрънка Петьо —
	поставянето на тирето…

	— Ох, мъка е! — отвръща Боби. —
	Не знам кога да сложа скоби!

	— Мъгливо ми е — охка Златьо —
	кога е слято, полуслято…

	— А аз не знам — въздиша Рени —
	къде ли има ударение…

	— Тежи ми доста — пъшка Волен —
	от думата да вадя корен!…

	— Разбирате ли? — вика Божи. —
	Членуването ме тревожи!…

	— Какво да правя? — пита Катя. —
	Така ме мъчат правилата!…

	— Но с правописа — казва Лена —
	и майка ми е затруднена!…

	— Учете! — отговаря Цвети. —
	Четете книги! И мислете!…

@@	август 2018 г.
P$
