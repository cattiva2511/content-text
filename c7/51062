P>
	Като двама непознати
	срещнахме се пак
	след годините съвместно наши.
	Покрай теб, в теб,
	белези безброй от чуждото присъствие
	откривам с безмълвна ярост…
	Ти, в свойта младост,
	с гордост и нехание дори,
	хубавите наши дни
	с усмивка зачерта.
	А аз, безсилен пред моята самота,
	с мъдростта на старостта
	исках любовта да върна…
	С чужда, отразена светлина
	светиш ти сега.
	В тъмен кладенец — усоен
	скри се моята душа.
P$
