P>
	Едно и също нощ и ден,
	с човек безименен и сив до мен,
	с мечти несбъднати,
	с изгубени илюзии и лоша орис,
	бленувам аз простори,
	любима работа и хиляди неща
	с приятел мой да споделя.
	Уви, там където намесят се пари,
	приятелството не спори…
	В дискотеки, барове, хотели,
	утехата подирих аз,
	в компания с уиски, бизнесмени
	и ах, какви жени…
	Уж е весело,
	а ето че отвред всеки иска те
	за омлет в своята чиния…
	Да, там където намесят се пари,
	веселието не върви…
	В отчаянието свое,
	и във Вярата нетленна
	потърсих аз спасение… уви.
	И ето най-подир
	призванието свое, наше,
	чрез мисълта си аз открих:
	За творчеството,
	подобен на Твореца свой,
	човекът е създаден —
	от детето с надежда мъж да сътвори;
	от грубата земя и свойте капки пот,
	хляба вкусен с любов за други да омеси;
	на листа празен словата свои
	в стихове изстрадани да подреди
	и на други с вяра да ги подари.
	И всичко туй след себе си да завещае
	по пътя вечен и човечен —
	от себе си на другите обречен.
P$
