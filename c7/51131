P>
	Минало несвършило!
	Днешно недовършено!
	Бъдеще несбъднато!
	Без бъдеще живеем
	— обезверени, гърбави, разкривени
	и строшени от съдбата,
	от злобата, алчността и завистта,
	от далаверата на дребните ни дни…
	Инвалиден свят,
	от нас запълнен с тела човешки
	— тлъсти, напращели, без душа останали.
	Как да полетим в съня си здрави?…
	Придънно ежедневие
	— лепкаво, безнадеждно —
	злокобно ни души.
	Само нощем,
	в свят самотен зад челото,
	мечтите плахо се процеждат —
	още живи,
	за да можем още ден недоубити
	да дишаме наяве…
P$
