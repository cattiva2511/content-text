P>
	Над църковен олтар
	думи вдълбани съзрях:
	„Обичайте се хора“.
	След потоци от кръв,
	след трупове братски безброй,
	сред злоба и вой в тълпите — стада
	срещу различните хора,
	Мъдрецът божествен
	човешката същност ни бе завещал.
	А те,
	различните,
	подобните Нему
	и преди,
	и сега,
	смелост да любят събрали,
	с изранени сърца
	вдълбават в хилядолетната реалност,
	своите прости вечни слова —
	„Обичайте се“ —
	смисъл божествен, единствен, човешки,
	в иначе безсмислен свят
	сред космическа пустота.
P$
