P>
	Поточе вода със звуци пенливи,
	по планинския склон на живота скорост набира.
	През бързеи с камъни остри, зъбати,
	душата човешка смелост събира —
	как от своите мечти, жарки сълзи и семе в земята,
	живот да роди.
	Проблясъци слънчеви
	в сърцето човешко струни докосват —
	песен струи —
	за смелост, за страст, за любов…
	Сенки дълбоки, усойни,
	към покой безгрижен зоват…
	Светлини срещу сенки — битка съдбовна…
	Ражда се войн и поет —
	сълзите твои, самотни,
	с устните свои той да изтрие…
P$
