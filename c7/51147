P>
	Поет да си —
	във време с пари закърмено
	наместо с ласка…

	Поет да си —
	додето с поглед алчен,
	на твойта бедна муза
	луксозни господа
	банкноти й предлагат…

	Поет да си!
	Не всичко се купува.
	Не и ти, поете.

	Поет да си,
	когато неразбран
	дириш душата в офиси без брой
	и с бой
	на словото пропряваш път.

	Поет да си,
	когато другите живеят,
	през твоето сърце
	животът от грозотата се
	филтрира…

	Поет да си,
	когато обруган,
	светът прекрасен преоткриваш ти с любов,
	а срещу теб —
	простакът пак носа си вири…

	Бъди поет
	и нека да боли —
	все още жив си ти!
P$
