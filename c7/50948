P>
	Не е измислица!
	Съмнение няма! —
	Живота у нас
		се живей
			с интерес.
	И мога да кажа
		с радост голяма,
	че слънцето има
		нов адрес
			днес!
	В града на Димитров,
			из всички квартали,
	в централи,
			в заводи
			и домове —
	в душите ни
			слънцето
			е засияло
	и в нас на квартира
			безплатно живей.
	Като него
		за тебе всичко е ясно —
	твой е трудът ти,
			твоя —
			властта!
	Да имаш
		такъв квартирант
			е прекрасно! —
	Широка е
		свежата ни свобода!
	Отиваш в завода,
			постъпваш на смяна;
	в ръката ти — лоста,
			машината — в ход!
	И слънцето
			с теб ведно
			лоста е хванало,
	участие взема
		в труда ти
			и то!
	Завръщаш се в къщи,
			жената е
			радостна,
	децата ти — също,
			на масата —
			хляб.
	А в ъгъла
		тихо пей
			твоето радио —
	с радост
		животът
		сърцата наля.
	Набъбна от щастие
			нашето време,
	в труда
		с мъжеството ни
			расна, узре —
	и слънцето стана
			за хората земно,
	днес
		слънцето има
			нов,
				точен адрес.
	Но псета-банкери
			на него
			с бяс лаят —
	империалисти
		му готвят
			война!
	Нима ще допуснем
			да станат
				хазяи
	на нашето
		щастие-слънце,
			на нас?
	За него —
		напред!
			без умора!
	Да разрешим
		този въпрос!
	На съд агресора!
	Вдигнете се, хора!
	За слънцето —
		в смела защита!
			На пост!
P$
