P>
	Знам, няма и не вярвам в орис,
	но вечна болка пари в мен.
	Сърцето ми е пълно с горест —
	за горест сякаш съм роден,

	Преминал в жажда през пустини,
	чист извор нийде не съзрях. —
	На двадесет и шест години
	аз цял век вече изживях.

	Горчилка пих, горях в тревоги,
	интрига дните ми смрачи —
	затуй и плачещи, и строги
	сега са моите очи.

	Ех, младост! — всичко преживяла,
	вървяла в мрак и светлина,
	на цял свят горестта събрала —
	ти само радост не позна!
P$
