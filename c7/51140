P>
	Лице премазано от бой
	от всекидневник гледа.
	Дете — опърпано и гладно,
	от ъгъла със жад следи ме
	левчета мизерни как броя
	пред лъскава витрина.
	Джип зловещо профучава —
	грайфери огромни
	с кални пръски заливат моята душа.

	А днес е празник —
	„Трифон Зарезан“ е.
	С червена кръв от майката — земя,
	стопанинът лозата си полива —
	за берекет, за грозде сладко,
	за любов,
	че то освен на празник,
	любов в България комай и не остана…
P$
