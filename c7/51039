P>
	В нощи омайни,
	на поляни потайни
	любих те аз…

	Денем буден жадувах,
	нощем с тебе живеех
	самодивски мечти…

	Самодива дивна,
	в потайни дълбини
	отнесе моята душа…

	Сутрин с росата кристална,
	в мъглата нетрайна изчезваше ти…
	Зората живота пробуждаше, умираше ти…

	Сълзи — роса по цветята —
	пиех със устните жадни…
	Вечер от морна жарава
	един чрез друг възкръсвахме двама…

	Самодива ме люби и любя я аз —
	в дома, достатъчен за двама —
	самодивската поляна…
P$
