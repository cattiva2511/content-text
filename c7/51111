P>
	Пространство и време
	забулени в спомени,
	с девет ключа заключени,
	от грижи затрупани,
	в нощи самотни
	свят паралелен създават:
	Ухание в мрака,
	полъх в душата,
	като девета вълна
	телата слепени заляла
	страстта ни подмята…
	Зад морни клепачи
	в душите споени,
	оранжево слънце жарава оставя…
	От дълбините човешки изплува
	светът, доскоро изгубен за двама…

	Утрин — ориснице зла!
	Самота.
P$
