P>
	Пролетно начало —
	свежест ароматна по улиците многолюдни,
	градът отново се събужда…
	Жив тунел под дърветата разлистени —
	лято и цветя — жени красиви
	по улици със златен липов цвят посипани…
	В градската градина —
	мъж от години посребрен,
	с притворени очи и поглед
	към от своята младост устремен,
	внука свой от училище посреща…
	Със златен дъжд от есенни листа,
	улиците градски есента покрива
	и градът отново позлатява…
	Улици заспали в зимни нощи,
	студени, осветени, опустели,
	простират се самотно между
	жилища човешки, пролет чакащи в нощта
	с прозорци греещи, озарени от любов.

	Улици хилядолетни, в бъдещето устремени…
P$
