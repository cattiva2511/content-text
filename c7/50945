P>
	Две са пътеките:
			на храна в столовата
	води едната,
	а другата —
		в библиотеката.
	Ден дъждовен
	някога ги заличава,
	но те отново
	се пак очертават.
	Зидари, мазачи
	с потни ризи
	по нея крачат
	и в читалнята влизат.
	Майсторите стари,
	дошли по строежите,
	четат,
		разговарят
	наравно с младежите.
	Плевници, къщи те
	преди са строили.
	Но днес не е
		същото,
	не е то до сили!
	Само със пот
	е невъзможно.
	Да изграждаш завод
	е много
		по-трудно
	и много по-сложно!
	Разбрали вече,
	че трябва
		наука —
	всяка вечер
	те идват
		тука.
	И затова
		две са пътеките:
	на храна в столовата
	води едната,
	а другата
		тук —
		в библиотеката.
P$
