P>
	Хилядолетия човешки,
	заповеди и каменни скрижали стрили в прах,
	с пурпурни реки души измъчени отнасят —
	Хората остават —
	неуки, преклонени, оцелели уж в тъмата…

	Хилядолетия — мигновения тъй кратки
	за любов, за правда, за миг на дух свободен —
	сплав една от нежност, знание и страст,
	с божествена искра в Човека сътворена…

	Хилядолетия и занапред човешки, помъдрели,
	донесли ни Завет,
	със светлина извезан във сърцата,
	за познания и сила богоравна вътре у Човека,
	за обич непреклонна —
	в Пустота без нея тъй огромна,
	за мига човешки и божествен, на духа свободен,
	с любов създал Света…

	Хилядолетния Завет у себе си познах…
	Живях.

	* * *

	Огледалце, огледалце… не ми трябваш ти…
	Огледалото за мен са твоите, нашите мечти —
	в тях оглеждам се сега
	и с радост, и тъга, и светлина,
	Животът жив в стихове струи…
P$
