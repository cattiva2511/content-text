P>
	Есенни мъгли, дъжд студен, досаден,
	скелети на есенни дървета…
	Дом изстинал, стени мълчащи страшно
	и само летни спомени тлеещи във самота…
	Есен в живот човешки — самотен, остарял.

	Есен — оранжевозлатиста черга —
	последен спомен от летни слънчеви целувки,
	предчувствие за бяла чистота, покриваща света…

	Есен — мъдрост сбрана
	в приведения пълен житен клас, в дъхавата дюля,
	в гроздето сбрало земна сила…

	Есен — очакване на Пролет неизбежна!
P$
