P>
	Вслушвам се в себе си, диря слова
	и болка непозната до сега
	ме раздира и иска да излезе.
	А речта се оказа ненужна и груба,
	за да излекува това,
	което в мен се бунтува:
	любов и гняв;
	величие и унижение;
	страх от самотност
	и желание за уединение;
	надежди — стари и нови;
	думи; лица; коли… Каша!
	И светът наоколо е каша
	от недодялани или полуразложени
	парчета — хора!
	Не вярваш? Или се гнусиш?
	Така е.
	Глупост?! Може би…
	Но за да гледаш другояче,
	ти трябва някъде да се опреш,
	а всеки покрай теб
	само себе си обгражда с грижи.
	„Всеки сам за себе си!“
	Уви!
	Посочваш друго:
	„Човека за човека е брат,
	и приятел!“
	А ти какъв си?
	Защо говориш с лозунги?
	Кажи го със дела!
	Бил си такъв, но… рядко.
	Е, да, защото е трудно…
	А колко по-човешко е…
	Ти си падал
	и си ставал.
	Затова те уважавам.
	Само, да не се умориш да ставаш…
	Всъщност, това е живота, казваш.
	Добре! Върви!
	Поемам твоя път,
	поръсен с побелелите ти коси
	и надявам се да бъда по-добър
	и да стигна по-далеч от теб, нали…
P$
