P>
	Кажете ми, деца-слънца! —
	Живеете ли с радостта?…

	Чудесни ли са ви игрите?
	Мечтаете ли да творите?…

	Светлеете ли с добрини?
	С успех се учите, нали?

	Умеете ли да цените
	труда на майките, бащите,

	учителите, честността,
	искриците на обичта?…

	Общувате ли с красотата,
	с природата просторна, свята?

	Помагате ли у дома?
	Отговорете честно: „Да!“

	Бъдете весели! Празнувайте!
	Живейте цветно! И добрувайте!…
P$
