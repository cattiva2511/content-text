P>
	Уморената нежност на нашите нощи
	— колко мечтана бе тя.

	И след прилива чувствен
	през годините с други,
	уморената нежност на твоето рамо
	и горещата твоя тежест върху ми,
	връщат отново годините млади,
	когато ти бе всичко за мен.

	Сега съм и хубава, и опитна, знам.
	Сега съм до някой на своето място.
	Но как ми се иска да бъда до теб —
	уморената нежност запазена в мен—
	подарък да бъде за теб и за мен…
P$
