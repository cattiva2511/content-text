P>
	Във Добромирия мечтаем да живеем —
	човечно и разумно, с цвете Красота…
	За всеки нежнослънчева любов да грее…
	Надежда да цъфти на цялата Земя…

	Не сейте смърт, лъжи, отрови и омрази!…
	На всеки трябват обич, дом и топлина…
	Цветята на Доброто нека да опазим…
	Деца, на мир играйте, вместо на война!…

	Животът благославя птици и тревички…
	Душа крилата за смирение зове…
	Деца, в градини слънчеви растете всички!
	Берете щастие и щедри плодове…
P$
