P>
	Вода дълбока и потайна,
	на брега с вълни съдби във пясък стрила
	— песъчинки от стъпки чужди подредени
	и от вятъра понесени…
	.
	Вятър — пътник постоянен,
	приятел верен, враг внезапен…

	Вода и Вятър — в прегръдка вечна,
	в игра безкрайна —
	душата на човека от пристана спокоен
	към хоризонта непознат примамват…

	С мечти безкрайни, с надеждите потайни
	скрити в песента на вятър и море,
	сърце човешко,
	сърце зове…

	Съдби… море…
P$
