P>
	От семенце малко и фиданка крехка
	до могъщи дървета без брой,
	с корени, закотвени дълбоко в земята,
	протягат те високо ръце към свойте мечти
	в небесата:
	като облаци леки и пухкави в шир лъчезарна,
	от вятъра носени — да полетят;
	като лъчите слънчеви, целуващи листата,
	света да обиколят…

	Години, векове дърветата мечтаят,
	поклащайки върхари под буйни ветрове,
	докато накрая в нечие огнище
	се превърнат в светлина, в топлина, в жарава,
	с мечтите свои, мечти създали във деца,
	слушащи в захлас приказки за старата гора…

	Така, изгаряйки, постигат своята мечта…
P$
