P>
	„…По пясъка от мигове
	пропуснати, неразбрани, неизбрани,
	вървя и аз сега…“

	В пясъка на времето все по-бавно крача аз,
	затъвам в спомени —
	мигове изстрадани, горещи и победни —
	следи във времето от преплетените ни
	съдби, души…

	Вихрушката на новите ни дни
	по повърхността на пясъка следите заличава
	и само любовта ни, дълбоко утаена в нас
	в следи кристални, на време не подвластни,
	във времето отново към живот ни води…

	Мечти и спомени,
	в стих и песен с любов пресътворявам.
P$
