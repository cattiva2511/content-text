P>
	Хей, другари хора,
	с гласа на правдата ви говоря!
	В крак с историята,
			застанал на стража,
	огрян от възторга,
			от пламъка чист,
	аз искам сега да разкажа
	героичната ви летопис.
	Слушай, човечество,
	как за свобода
		и човешки живот,
	за слънце, за хляб и отечество
	на тъмни епохи в дните безброй
	по пътища дълги
			без мост и без брод
	вървял е на поход,
			летял е на бой
	моя български храбър народ.
	Излезли из робската
			душна каторга —
	свободни
		вървим по пътеката стръмна
	и десетгодишен е вече
			възторга,
	родил се в деня,
		животът когато разсъмна.
	Нека тоя възторг води
			напред и нагоре,
	нека да вика, да пей, да гори!
	Радост моя, с глас неуморен
	за великия ден говори!
	Събрал
		грозната ярост на вековете,
	сълзите народни
			и дръзкия гняв —
	той дойде
		на времето през върховете
	на боевете с рева величав.
	И човешката пролет тогава
	мечтите в дела разцъфтя;
	по полета и скели
			с трудова слава
	мойта Република забогатя.
	И ако в щастие днеска живеем,
	ако израства любимият град,
	ако работим,
		любим и пеем
	и в мир
		дими нашият Химкомбинат —
	то е, защото герои смели,
	паднали в бой за родния край,
	не са долюбили,
		не са допели
	своите песни докрай.
	Те пиха на робския ужас
				горчилката,
	устата запели млъкваха в кръв,
	люлка за тях беше
			бесилката,
	а ласка —
		куршумът на вражата стръв.
	Цели десет години, Родино мила,
	от фашисткия ад ни делят.
	Десет пъти земята е
			слънцето обиколила
	откакто на свободата
			Денят
	след сетния бой
	в теб е огрял,
	но и днес той
	не е отгърмял.
	Живее Девети,
		диша с нас в дните
	неуморим,
		непобедим.
	Той в „Дурхана“
		с гръм динамитен
	вдига букети от лилав дим.
	А вечер
		на „Вулкан“ зад комините
	като рана
		небето щом зааленее,
	щом излязат в градините
	и тръгнат по улици
			и по алеи
	из всички квартали
	щастливите майки
		с детски колички,
	не сте ли видели
	на децата в засмените
			чисти очички
	как оживяват очите
	на всички убити? —
	С техния блясък те греят,
	пеят очите им, пеят…
	Живее Девети! С народа-герой
	в настъпателен устрем
			крачи през дните ни.
	Наш е той, твой е,
			и мой —
	както е мое
		сърцето в гърдите ми!
	Господа от Запад,
			чуйте, господа! —
	вий, които ножа си точите пак.
	Това, което се зове свобода
	и не се дава на враг —
	никога няма да ви отстъпим!
	Безсънно с Партията бдим! —
	Спят заради нас
		жертвите скъпи,
	кръвта им свещена ние ценим.
	Приятели! Братя мои! Другари!
	Ще пуснем ли тук неканен гост?
	Една е майка ни —
			България!
	За нея —
		ден и нощ,
			смело —
				на пост!
P$
