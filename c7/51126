P>
	Ех, родители на децата пораснали,
	своето бреме и своята гордост
	в рожби изстрадали,
	колко дълбоко в сърцата ни скрита и жива,
	младостта си остава…

	Проблясък в очите, докосване кратко —
	надежда, че още душата ни млада,
	по лунна пътека за миг ще политне…

	Ей, родители, след децата останали,
	в нощи самотни зад очите отворени,
	любовно заклинание жарта разпалва —
	животът и за нас продължава…

	Обич, обич поражда.
	В диви времена
	в обич орисахме свойте деца…
P$
