P>
	Любов, като огън
	превръщащ в пепел дървения кръст,
	ела при мен!
	Любов, като цветето
	ухаещо върху торна пръст,
	ела при мен!
	Любов, като морската вълна,
	скалата в пясък стрила,
	ела при мен!
	Любов, дори и да си като
	утринна роса под жарко слънце,
	ела при мен!
	Дори илюзия да си
	в измамната реалност,
	досадно бреме в младостта,
	или грях спасителен в старостта,
	ти пак ела при мен!
	Заклинам те и ти се моля,
	защото жив да си
	означава да обичаш,
	а обичат ли те,
	безсмъртен ти оставаш.
P$
