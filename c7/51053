P>
	Отдавна разделени сме.
	Пътеката ни обща отначало
	във две посоки ни отведе.
	Сега —
	съдба, деца, ежедневие сурово,
	пречат
	да се върнем към началото.
	Само нощем, в сънища безброй,
	срещаме се — млади —
	аз и ти, или пък тя и той.
	И целуваме се лудо и безспирно,
	най-подир слели се в едно —
	две отломки от човешките души.
	На сутринта,
	с вкуса горчив и сладостен от вечерта,
	с поглед ровим се безкрай,
	в тълпата да открием най-накрай
	пътен знак към новото начало.
	Но уви,
	остарели, помъдрели уж,
	впримчени в ежедневната реалност,
	смелост нямаме дори
	в другите очи — като в огледало,
	да срещнем свойта младост.
P$
