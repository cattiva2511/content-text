P>
	Полъхва в мене вечерта…
	Въздъхва тихата ми стая…
	И мисля си за вас, деца —
	какво ли да ви завещая?…
		Имоти нямам. А и те
		рушат се, раждат алчна жажда…
		Човекът с дарба, с ум, с ръце
		живота трябва да съгражда…
	Не се изгубвайте в гора!…
	Бъдете будни, отговорни…
	Помнете пътя към дома…
	Пазете родните си корени!…
		Деца, учете се добре —
		от птиците и от живота…
		Не падайте на колене
		пред властните очи на Злото!…
	Не се дрогирайте, деца,
	не кланяйте се на злодеи…
	Бъдете с българска душа!
	С достойнство, с обич се гордейте…
		Не се прехранвайте с лъжи,
		с измами лъскави и скъпи…
		Пазете своите души…
		Растете волни, добропътни!…
P$
