P>
	Езикът ми е този склон.
	Кожата на камъка се сменя
	и губя власт над нея,
	краката ми се щурат с игривото петно,
	вода варовита се лее през чиреп.

	Но щом съм неподвижен,
	от тази недостъпност угнетен,
	допирам буза в склона — като дете при мама —
	тогава спира.
	Камъкът пращи и млъква,
	остава си на планината,
	и всичко означава.

	Докато пак помръдна,
	когато се разгърне под ръката ми,
	пързаля се под моите нозе,
	като припомнени слова,
	подобно гласни под езика ми.
P$
