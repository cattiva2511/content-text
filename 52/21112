P>
	Саксонците са вертикали,
	кръгове сме ние —
	оттук взаимната ни неприязън.
	Те се изкачват, ние движим се спираловидно;
	кои ще бъдат
	по-добрите в свойта вечност?

	Спиралите клонят към грубиянство
	докато стълбите се извисяват;
	те краката са, а ние сме очите
	и наблюдаваме възхода на графовете
	сред небесата
	над глупците, които покровителстват.

	Ние връщането сме назад,
	а те прогреса,
	обиколен път в контраст със магистрала.
	Заемаме, но притежават те
	делата на деня,
	сертификати за свободно преминаване.

	Бляскаво е да си вожд на клан,
	вместо упорит и съвестен работник,
	връхна точка в геометрията,
	която чертае Англиите до техните височини;
	въпреки че трябва
	фантазията да познава страха от гравитацията.

	Смирените са с буден ум
	и разпознават, че короната
	е нула, в която всеки може да удави
	или пък да изпие смъртта си — ирония такава
	е за наведените,
	които трябва да възхвалят доброто,
	което никога не ще получат.
P$
