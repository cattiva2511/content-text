P>
E>
	„… някои неотменими права, сред които са:
	живот, свобода и стремеж към щастие“
@	Томас Джеферсън: „Американска декларация на Независимостта“, 1776 година
E$
	Но той е казал само,
	че си прав да го преследваш:
	изобщо не е споменал

	за улавянето му.
	Като койота
	във вечна гонитба

	на пилето-бегач;
	постоянно конструиращ
	поредния капан

	в гората, сигурен,
	че този път ще проработи,
	безпогрешно ти вървиш

	по стръмни ръбове
	в тунели, проехтяващи
	с насрещни влакове.

	Пушката стреля назад;
	Бомбата не гръмва,
	дорде не я повдигнеш.

	Всички нозе освен твоите
	избягват капаните.
	Ти чакаш точно там,

	където се стоварва канарата,
	и се взираш надалеч
	към прашното торнадо на мечтите:

	после пак се връщаш
	за следващото чудо
	при Сиърс и Робък.

	И даже да го уловиш,
	ако някога успееш,
	няма ли да бъде жилаво на вкус

	пълно с мускули и фалш
	За какво ще ти послужи
	през живота, който ти остава?
P$
