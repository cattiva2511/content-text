P>
	Искри с обещание твоето име,
	съзвездие, розова пъпка,
	дълбока клисура, която се втурва
	през каменните векове.

	Саломе; бавен погребален звън
	през градове, полета разтварят
	невинните си рокли,
	ограбвани от вятъра.

	И ти, пред своя чичо, майка,
	Бог, танцуваш гола, незасрамена
	като дете. Нозе люлееща широко —
	сякаш упражняваш друга роля.

	Лежи и те очаква наградата на чичо ти:
	главата на Йоан отрязана
	и влажните спагети на косата му
	да галиш.
P$
