P>
	Крилото може да последва земната извивка,
	нагъната възглавница под тежката му длан.

	Австралия ми връчва своята безкрайна
	бисквитена пустиня, прериен пасаж

	наконтен с къдрав бряг. А полуостровите са наточени
	като бодлива зеленика. И после обрив от солени езера,

	шарка причудлива, тюркоазена и жълта.
	На тази висина, изниква одобрение

	към бялата интимност на пластичните храни.
	Бисквитата със сирене е по-голяма от остров Кенгуру.

	Аз меря тоя зев между ръката и устата
	тъй както Мелбърн глъхне в Аделаид. Между опасност

	и приют, континентът ми издава обширния си замисъл.
	Неговият прах е цветът на силен чай.

	Ето низината, и пътищата сплитат мрежа, бягат
	пряко, откровено, твърде бързо към целта.

	Това е фин експеримент със смисъла.
	През рунтава опашка от история,

	моите пътешествия цъфтят високо във небето.
	Където и да идеш, ти си винаги една и съща,

	предупреждаваше ме мама. Но тя изглежда
	се стараеше да позабави идещото ново.

	Струната на моята пола се поразбрида —
	кичур ситни капки — и бавно се разтвори

	във дълго бяло слънце, то покрива
	прозорците със ледена дантела.

	При Перт и пътят мълчаливо кима,
	тъй както бъдното от миналото бързо се надига

	А местното време ме среща със вой, главата ми стяга
	в игрива захапка светът — месоядно животно.
P$
