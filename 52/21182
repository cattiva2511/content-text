P>
E>
	(Семейството на баща ми е родом от Фланау Фезиниог, близо до планината Моелуин.)
E$
	Не мога сред тия сипеи да видя
	ни знак от моите предци,
	нито сред каменните плочи да намеря
	удар от тяхното длето с незнайна дата,
	ни имената им, лицата да открия,
	ни техните гробове — без следа са.
	Ала все пак бащите на баща ми
	са в мойте кости, те самите са
	повалените скали. Кълнат и пеят,
	а моят собствен дъх пресеква.
	Напевите на таз страна
	са камък върху камък вътре в мен.
P$
