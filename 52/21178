P>
	Обикновено носеше бонбони,
	плодови дражета, които не обичах,
	но можех ли да му го кажа!
	Оставяше кутията за сандвичи
		на перваза на прозореца,
	разхлабваше колана на своя дъждобран
	и се навеждаше да ми ги подаде.
	Четях си комиксите и ги вземах, без да вдигам поглед.

	Ала веднъж, без всякаква причина,
	ми донесе пластмасов пистолет.
	Изправих се. Нали не беше празник!
	Голям и черен, и обвит със тел
	до етикета с марката.
	Показа ми къде му е пълнителят.
	Бил истински, така твърдеше етикетът.
	И той ми каза, че бил хубав. Голям и тежък,
	нищо не му липсваше — точно същия
	си имах.

	Развиках се от радост, напълних го
	и взех да пръскам в стаята.

	Той се извърна и покри лицето си с ръка:
	— Не, не. Не се цели
	във мен.
P$
