P>
	Идат кравите на монахините, във порцеланова украса
	те се движат тъй изящно
	през Ийст Хейфийлд;

	натурално ехо във браздите на дъба;
	птици се изплъзват с меки
	и раздиращи звуци в прегрятия въздух.

	Долу край полето са подобни на петна
	тия морски сенки:
	неволни знаци
	на вглъбената реалност

	където ние се понасяме
	сред хвърлената бяла детелина
	и гледаме своите грижи.

	— И след хилядолетието какво остава?
	Или какво е тук сега? За тоя живот Великият пост
	— има привкус на осемнайсти век —

	от книга с шаблони;
	и всеки пасторал става нелеп,
	като крава, с добросъвестна грижа.
P$
