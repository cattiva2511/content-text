P>
	Нека затворим вратата и прогоним шума. Това е ритуал. Нека открием
	източника на ток.

	Хайде да говорим.

	Това е разговор през стъкло. Дискурс от малки, бързи неонови думи,
	светулки във формалната градина на екрана, нищо общо
	с неловкото, несмело докосване с ръка
	на забравена страница.

	Хайде да говорим.

	Този компютър не е много по-различен от онези, които контролират
	сърца и управляват жизнени процеси.

	А компютърът, със своите импулси и светлина, не е
	особено различен
	от импулсите и светлината в моето сърце.

	Хайде да говорим.

	Ние сме в една чужда страна. Аз я уча на моя език.

	И до мен идват блестящи отговори, сякаш от далечна страна, техните импулси и светлина
	ме изпълват с трепет. Само
	компютърът и аз
	ги разбираме.

	Хайде да говорим.

	И моят собствен език, познатият ми текст: виждам ги как променят
	формата си — във сребърна повърхност, пъстър букет, удивителна процесия,
	блестящи вестоносци, по-ярки от всичко,
	което някой някога е виждал.

	Говорим. Компютърът е поет.
P$
