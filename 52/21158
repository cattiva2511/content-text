P>
	Двама приятели се срещат за обяд във Ройъл Оук
	през февруари. Оксфорд е лед. Аз съм нервна,
	подранила. Избягвам погледа на бармана. И сръбвам кола.

	През тоя следобед се влюбих във теб,
	моето гърло се сви, изхълцах леко газирано
	от изненада, щом звънчето на вратата заискря.

	Веднага обикнах твоето яке, ботушите, устните,
	косата ти даже. Твоята температура. Помислих: това е.

	Ти ми кимна, облегна се на бара.
	По-късно ми каза, че си нямал представа за моите чувства
	и се шегуваше в леглото с неочакваното ми разкритие.

	Казваш, не е нищо повече от чар,
	но все не могат да му се наситят. Барманът дори
	е страстен, когато рестото ти връща.
P$
