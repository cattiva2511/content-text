P>
	Ела, светлина на моя живот,
	тази нощ
	нека бъдем жестоки,

	да подмамим момичето малко,
	което наричат „Любов“,
	тази нимфа нехайна —

	не помъдрява тя
	и все забравя да остави
	крилата си зелени, крехки
	у дома,
	когато покрай нас прелита, като самото лято

	да сме жестоки,
	да я наречем

	наше детенце мило
	със невинната усмивка
	косите — пълни със цветя
	ръцете сключени и пълни със листа блестящи

	нека извикаме онази
	която наричат „Любов“

	и отмъщавайки за нещо
	почти забравено
	косите да отрежем
	ръцете й да прободем
	да изгорим очите

	и помежду си, усмихвайки се
	над един аперитив,
	нека отскубнем и разкъсаме

	крилете й сияйни, крехки и зелени.
P$
