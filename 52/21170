	[* Уелската дума за червей, _pry genwair_, буквално означава „въдичарска стръв“]
P>
	Кой може да го укори,
	щом инстинктивно се отдръпва пред гилотината на правата лопата
	и слива се отново със пръстта?
	Скептицизмът му е лесноразбираем,
	прозрачна пръчица спагети,
	която без нозе се плъзва
	на почвата в червената бразда.
	Така комично той се отбранява, щом го изкопаеш:
	завива се на топка, като таралеж,
	бодлите си изгубил.

	Героят безгръбначен —
	за него правилата на героизма са различни…
	И нищо чудно, че предизвиква
	жребия циничен на свойто име —
	на кука закачен
	да примамва създанията, сродни нему, вън
	от убежищата им,
	вън от покоя на водата, към смърт на дневна светлина.
	Нима солта не е той на земята —
	владетел на всяко ъгълче и кътче,
	който обръща почвата и я облагородява?

	Гъвкав атлет,
	в решимостта си ненадминат,
	той все дълбае мрака под земята
	и на признанието смъртоносно над нея храбро устоява.
P$
