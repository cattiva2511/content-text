P>
	В несвършеното време, когато имаме право
	малко да си помечтаем, в рядката пауза
	между подчинението на безмилостното тиктакане,
	ние можем да почувстваме как вселената ни пее
	своята лирика, когато звездите са ярки,
	в тъмнината на свещите, в звука на колите,
	идва нощта.

	Въображението не може да изоре улицата
	и да я превърне в угар, където да се молим,
	то не може да събере изгубените захвърлени неща,
	чиято погребална песен е неизпята, въобразяването
	не може да промени хода на часовниците, затова днес
	в молитвения дом на нашата вечер, е сладко
	да се скрием.
P$
