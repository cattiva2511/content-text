P>
	Ръцете му са груби и широки като на горила,
	ноктите на пръстите — занитени дълбоко.
	Подхвърля като телешки филенца моите ботуши,
	докато разреза преце`ня,
	а после докато петите им орязва.

	Чекръците му са измъкнати
	от някаква ковачница на Бош:
	воденични камъни, които се въртят в искри.
	Открадвайки си огън, рендосвайки,
	той се люлее между рафта и турбината,
	докато вади гвоздейчета като зъби.

	В тон с настроенията на дървото и смолата,
	познавайки обувката до скелета,
	с единствен нежен удар намазва и разтапя
	луната на петата като раковина
	в калъп без нито шев.

	И нищо във лицето му сурово
	гордост или изненада не издава
	след това десетминутно чудо, страстно
	и толкова отмерено и точно — като ръката
		на хирурга
	или пикирането смъртоносно на сокола.
P$
