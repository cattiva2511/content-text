P>
	Всяка събота — косата лъсната, забодена
	с карфици, слепоочия пулсиращи
	с желязното пиано, глезените
	стегнати във спретната и розова коприна,

	в телата ни отваря се врата,
	за да намалеят. По-леки от пера,
	подобни на котешка стъпка,
	издигнати хартиени ръце,
	дорде несвикналият дъх
	във костите ни тръпне,
	като че ли да се родиш веднъж
	не е достатъчно.
	Ние отваряме, затваряме бедра,
	и се извисяваме с невидимата струна,

	но времето извиква на гърдите ни
	сенки в огледалните стени.
	И аз предвиждам в бъдеще да се смалявам,
	за да пазя равновесие на пръсти.
P$
