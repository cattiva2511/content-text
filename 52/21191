P>
	Когато дойде сезонът да се мързелува
	и слънцето надвисне във екстаз,
	опасно ниско, от стрехи и клони,
	мъже се появяват из тревата,
	в крайпътните поля
	и под дърветата, на статуи подобни,
	сред живи плетове, по бреговете на реките,
	край стари рудници и сред гробове —
	седят те, разсъждават и предъвкват,
	мисли мъдрят, зяпат и мечти заплитат.
	Лятото е донесло друго време —
	от облаци мухи, тъй мързеливи, че объркват
	стрелките на часовниците.
	И от горските поляни, където времето е спряло,
	мъжете мълчаливи, на ръцете си облегнати,
	оглеждат шумното движение
	на другите, потящи се
	във хватката на своите проблеми и коли.
	Един по един очите си отместват към хоризонта тих —
	той винаги е неизменен
	от мястото им, после се отпускат в обятията на тревата
	и право във окото слънчево се взират.
P$
