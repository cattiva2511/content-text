P>
	Цяло лято чаках
	и тъках това платно от репей и коприва
	докато ръцете ми
	се израниха и покриха с пришки,
	сякаш кислородени мехурчета,
	уловени под стъкло.

	После изведнъж — снегът:
	сняг от себе си роден,
	сняг, със пух покриващ бузите ти, клепките и устните,
	сняг, а всъщност повече от сняг,
	със цвят на нищо.
	Сняг като криле на птица с дълга шия…

	И те викам, шепнейки:
	имаме всичко на всичко няколко дни.
P$
