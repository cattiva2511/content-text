P>
	Това не е стихотворение за супа —
	ни за цвят на супа, ни за мирис, ни за вкус,
	ни за нейните звезди от мазнина — целувки жарки
	за езика, закопнял да се опари.

	Това не е стихотворение за супа —
	с морковите в деликатна хапка,
	в апетитно сръбване — бульонът,
	магданозът — смачкан и зелен като конфети.

	В крайна сметка, беше просто супа —
	със месо, картофи и вода, и сол —
	не гаспачо, ни яхния, ни bouillbaisse,
	ни крем супа с дивеч, velouté или пък vichysoisse.

	Това не е стихотворение за супа,
	а за нещо наполовин узнато:
	мъничко подправка тук и там,
	още щипка от това или онова,
	подходяща купа и лъжица дълга —
	всеки път като възври да омагьосваш пак и пак
	на супата духа потаен.

	Това въобще не е стихотворение за супа —
	ни за супа, ни за липсата на супа,
	няма нищо общо с топлина и светлина,
	с радиото, тихичко жужащо в кухнята уютна,
	с мястото, запазено на масата.
P$
