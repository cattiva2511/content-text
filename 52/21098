P>
	Никой не идва — само пощальонът
	и фермерът с фураж за зимата.

	Шосета и магистрали ме отбягват,
	националната енергийна мрежа ме пропусна.

	За електричество улавям вятъра.
	Чиста вода в градината извира.

	Повей неспирен върти крилете
	на мелницата в ослепително сребро,

	мълва донася
	и скръб по радиото.

	Америка телефонира.
	Пристига картичка от Полша.

	В прашката на скоростта кометата
	разцъфва в перихелий над комина.

	Държа небето до ухото си, да чуя
	хаосът как шепне.
P$
