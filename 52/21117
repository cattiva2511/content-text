P>
	Разглобена и оголена съм в едноцветната рисунка
	на екрана срещу начинаещите лекари,
	погледите на студентите се втренчват ту в мене тук,

	ту в мене там, превърната във порцелан.
	Аз съм веществено доказателство номер едно, симетрията ми
	разобличена от фалшивата ми версия във разрез

	на вътрешностите ми, запечатани
	във негатив. Стоя до моя паралелен
	текст само за да осветля

	лишаването му от смисъл. В тройно копие
	костите ми няма начин да се скрият.
	Крехкостта им зазвучава хералдично

	докато чувам в детайли да ги призовават на латински.
	Виждате ли, мойто друго копие
	непрекъснато ме е мамило.
P$
