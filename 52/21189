P>
	по-млад неукрепнал податлив на средата направих нещо ужасно:
	изгубих си акцента; станах език-хамелеон

	и все пак дори сега ако се вслушате гласът ми е бяг
	от ливърпул към плимут с носовия говор на нашия кардиф
	укрепващ пак.

	изгубих го.

	не толкова случайно а като предпоставка за промяна:

	местейки се в монмът от столицата
	чрез
	потока в гуент или имотите във врановия кът
	в самия край на равнините
	човешкия развъдник под планината тумбарлум

	от новия град в ничия земя
	кротко прасе посред
	неутрализираната връзка между расите.

	където се изучих
	най-подробно
	желаех дашните
	изчуках цял квартал със ученички средна класа
	все едни и същи в шибаните им големи къщи

	вмъквах се където уелските герои ги помилваха
	пансионерки в общежития
	дъщери на английското общество се галеха
	с уелските богаташки все тая
	изстрелвах си патроните от сперма да вилнеят
	из имена-двуцевки
	изчуквахме си класата & историите.

	и все пак
	има ирония:

	смучейки английски гърди под дървото-бесилка
	сиви чорапи като примка на бунтар във мен се търкаха
	фусти заметнати влажни от пот
	пробуждам една радикална история

	давай здраво мили труповете в сенките на дърветата
	давай здраво мили в ритъма на праправнучките като
	издърпват семето
	ребека ела виж
	не е кой знае какво отмъщение
	но ребека:

	фустата смачкана в кръв
	келтския член чука с любов
	малката аристократка я боли като го вкарвам надълбоко

	и все пак:
	между килията и примката е бариерата на хиърфорд роуд:

	бели стени
	лехи с цветя
	износен асфалтът по пътя към границата
	любовни срещи заради разръфаните краища на силата.

	_(Девическото училище в монмът се намира отчасти на мястото на стария окръжен затвор служил като временен приют за някои от радикалите участвали в чартистките бунтове от началото на 19 век. джон фрост, зефаная уилямс & уилям джоунс са задържани в затвора & осъдени на смърт. трябвало да бъдат обесени & разчленени но вместо това били депортирани в австралия поради помилване в последния момент._

	_Дъщерите на Ребека също били активни в началото на 19 век. Свързват ги предимно с изгарянето на бариерите за събиране на пътна такса ограничаващи свободното движение на уелсците.)_
P$
