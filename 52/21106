P>
	Първо видяхме само кобилата,
	и нейния корем, издут и празен,
	счупения восък на нейните гърди,
	стоеше там, провесила глава край плета,
	в очакване да стане нещо.

	А после и плацентата, захвърлена до нея:
	подобно рибено желе,
	кървави отпуснати пипала, чиста кожа,
	която хлъзга се по лапад и коприва.
	Отхапаната пъпна връв
	като червено и стоманено въже.

	И жребчето накрая,
	пометнато в живия плет,
	оттам търкулнато по склона,
	с крака недъгави и меки,
	с копита кашкави, ненужни.

	Овесено на трънката,
	то още мръщи своите бърни.
	Застинал търпелив зародиш,
	който чака сред полето
	да се върне в някоя утроба.
P$
