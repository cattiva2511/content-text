P>
	— Менюто, господине.

	— Прекалена слободия,
	твърди поетът.

	— Пуйка,
	агнешко,
	писия…

	— Писия ли?

	— Писия.

	— Писия ще поръчам,
	обичам риба,
	поетът заявява.

	И заговаря той за рибите.
	За морски ангели
	например —
	целите хрущял
	и мекота.

	И за родината говори.
	Ще бъде трудно.
	— Прекалена слободия,
	твърди поетът.

	И с ножа си и вилицата бавно
	одира люспестата кожа —
	албинос с петнайсетсантиметрови ноктища.


	— В чинията ми има повече, отколкото в началото —
	поетът казва.

	И се захваща да пуска остроти.
P$
