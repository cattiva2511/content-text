P>
	Бог обича инвалидната количка,
	На Социалния работник мазната усмивка,
	Обича парапета, изкуствения крайник,
	Алармата, шпионката на вратата,
	Дребните спестявания, древния плод,
	Затворен в Титановата колесница,
	В къщичката на X и Y,
	Кавгите и несериозната бяла шапка.

	Бог обича дечицата им с личица изпити,
	Сгушени във вехта люлка,
	Обича листото, което сгърчено се отронва,
	обича килнатата настрана перука,
	виното и хляба, молитвата,
	гордостта на Зъботехника, твърдата коричка,
	гипсовата отливка с форма на мида,
	крайбрежния град Педикюрист.

	Бог обича приспособеното казанче,
	Столчето за сядане във ваната,
	Лекът за стомашните киселини, кутията смокини,
	Неотворена още от 1964,
	Сънотворните лекарства, полицата с лули,
	Глътчицата шери, лъжата.
	Бог обича тръпката, хартията,
	Лупата за четене и небето сутрин.

	Бог обича медицинската сестра на дневна смяна,
	Старите песни, невъздържаните приказки,
	Монолозите и техните слушатели,
	Дъждът, след който охлювите изпълзяват.
	Бог обича формата им на слухово апаратче —
	СЛУХОВОТО АПАРАТЧЕ! — гледката към залива,
	Техните черупки и лепкавата слуз,
	Дирите им във времето — сребристите им дни.

	Бог обича венчалните одежди, които носеха,
	Увиснали в безчувствената плесен,
					В очакване
	Вратата някой да отвори
	И после —
	Камбанен звън от светлина.
P$
