P>
	След температа тежка на нощта
	от снежинки и кристал,

	която стеле пластове от тишина
	бяло върху бяло,

	долината оцветена е
	по скатовете и по хълбоците:

	отрупана разкошно със пайети
	звездичка на Версаче.

	На преспи тишината по елите се е струпала —
	върху меките им лапи,

	със морска сол поръсила е камъните
	и бяла линия е очертала

	на всяка тънка вейка.
	Призори брезите са изваяли

	японски скулптури от лед,
	шии сребърно-гравирани

	и шумолящи дантелени глави.
	Полетата са бели езера

	от кокосово мляко
	под нивата от синева,

	със изкипял взривен капак.
	По обед под дърветата

	сенките оставят
	малки черни ножове.
P$
