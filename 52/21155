P>
	Червеният гардероб, където затваряш сестра ми,
	ключът железен се мушва във джоба ти.

	Червеният гардероб, който сестра ми на земята захлупи,
	цветът му на масло ръждиво и кръв стара
	върху синините по лактите и по китките й,

	както, когато тя ми извиваше ръцете,
	докато плачех и виках и я мразех, а после си спомних
	как в ъглите се свива смалена,
	как скимти като котенце, докато не я разтърся.

	Червеният гардероб със врати, които в сънищата ми
			се отварят и се затварят,
	и топлите лешници, които във миши очи се превръщат,
	дългите им опашки, драскането,

	червеният гардероб, който баща ми изгори и нацепи
	в деня, когато всички жени бяхме навън
				и гледахме фойерверки.
P$
