P>
	Приливите на дъха във тъмното —
	нещо топло ме докосва по лицето,
	порите по кожата отгатвайки.
	Тяло се надига изпод дланите ми
	и решетката на вените изпуска пара под коприната.

	Удар със копито —
	първи, втори път, ехти земята.
	Единение на тропот и на сила
	сред ребуса от кости се повтаря:
	бедро до хълбока ми дълго, гърдите ми
	до сърповидното ребро.

	Махалото се сменя, мускули се стягат и
	отпускат, припомняйки си на стоманата вкуса,
	упорство: до устата със страни втвърдени —
	гъвкава извивката на шията,
	силата на рамене — като вода.

	Около нас, разхлабените поводи поели,
	въздухът е разреден и режещ
	за ъгъла внезапен на ухото.
	Око, въртящо се до бяло —
	да зърне онова, което може да подуши.
P$
