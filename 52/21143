P>
	Те се усмихват и се понасят леко като че времето
	не означава нищо
	и сякаш няма билбордове навън край сънения град,
	които показват как Чимей е пиян във Токио.

	От свойте остъклени манастири си припомнят
	как силата, молитвата и алкохолът прииждаха във вените
	на най-старите муцуни. Пътят от абатството извежда

	до градския площад, където камбаните звънят нестройно,
	леко тенекиено и някак отдалече, възвестявайки
	всеки четвърт час, докато нищо там не се променя.

	Див заек от поляните надолу се прелива
	с лука и сливите; сиренето меко се топи,
	силно осолено. Припомняйки си онова изпълващо и бавно
	опиянение,

	на път към къщи ще си купувам все тази бира
	под меката флуоресцентна светлина
	и ще я пия от неподходяща чаша, търсейки

	горчивото й кадифе заради следа от стъпки върху камък,
	камбанен звън нестроен или бяла заешка опашка,
	изчезваща в гората.
P$
