P>
	Той не притежава много: нито работа
	ни покрив, ни великите надежди,
	но си има облак във ръката
	и си мисли, щом го стисне,
	над града ще падне дъжд,
	и си мисли, би разнищил
	пухкаво валмо на мъгла от фини нишки
	да изтрие всичко с нея,
	и си мисли, че ще може да издуха
	тъй високо тоз часовник от глухарче,
	та не би се приземил отново,
	мисли си, че би го хапнал,
	вкус на бяла ружа, плъзгаща се в него,
	пълнеща го с празнота, дордето
	се превърне във пространство,
	и си мисли, щом е празен и изпълнен,
	вече може да отплува.
P$
