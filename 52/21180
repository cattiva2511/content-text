P>
	Седя край протока,
	загледана във залеза,
	проклинайки съдбата
	и този полудял,
	омешан свят,
	от който на сърцето ми му се повдига.

	Пикасо казва, че всяка жена
	е или богиня, или уличница.
	Аз съм богиньоуличница —
	посрещам добри и лоши
	във живота си,
	с добрите пълня цели автобуси,
	в неподходящите се влюбвам.

	Толкова е романтичен залезът,
	докато прониква
	в ануса на острова,
	но аз се чувствам все така изгубена, въпреки
	секса и наркотиците и рокендрола,
	които държат на разстояние бога на тъгата.

	Нещо липсва
	в моя разпилян живот —
	някой недоказан грях,
	някой бог невплетен
	във сложната шевица
	на моите представи.

	Преди да ме засмуче залезът
	във вътрешностите на самотата,
	на пясъка прострени,
	протегни ръка към мен отново:
	за теб ще съм богиня
	и уличница също,
	шизо за Пикасо.
P$
