P>
	Знам, че така да се постъпва е безотговорно —
	когато видиш по телевизията история
	за това как някое от чудесата на творението
		изчезва,
	да смениш канала.

	Или пък, като четеш във вестника
	за някой уникален хабитат,
	погълнат от човешка ненаситност —
	да обърнеш страницата.

	Или, когато по радиото заговорят
	как отмира някоя племенна култура —
	да го изключиш.

	Да, безотговорно е.
	Но така постъпвам.
	Обръщам страницата, отвръщам се,
	опитвам се да прогоня болката.

	Бог знае,
	че уроци по загуба не трябват,
	когато ти самият си изчезващ вид.
P$
