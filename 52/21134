P>
	Нашето по-младо аз —
	това, което сме били преди, зад нас
	ще си остане, витаейки във слепи
	входове и рафтове със пепел,
	която сме изтърсили с последната цигара
	от сблъсъка превити.

	После, мухи започват
	да почукват по вратите,
	паяците се въртят,
	ръждата изучаващо напредва…
	Все още, те щастливи са,
	където се намират,
	очакват търпеливо
	като книги —

	там изоставени завинаги,
	не вдигат шум…
	(момчетата, момичетата бяхме всъщност ние)
	И тъй, не можем нищо да дочуем.
P$
