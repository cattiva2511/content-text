P>
	писано било да види първа призори
	на музиканта мъртвите очи, сини и огромни

	като езерото Ленгърс, където ехото на неговия глас
	между скалите и водата ще остане

	да витае. Случи се преди езика й
	мигрените да доизбелят, черепа разресвайки й

	всяка нощ, докато полира, от мъка онемяла,
	сред вятъра кобалтовите гласни.

	Наоколо туптеше белотата,
	безкрайна, плътна, неизменна

	като стъклената кула — тази призма,
	която практикува лудост: лъч, ръка, мрак,
	острие, лъч, детелина, мрак, езеро, лъч,
	мрак, рана, мрак, мрак.
P$
