P>
	Провлак. Зной. Дърво самотно
	Вятърът тегли като прашка
	Без миг покой.

	Зейва жарката паст на морето
	И излиза: вестоносец,
	Тежък с кюлчета от думи.

	Сред врявата и празните брътвежи
	На девици и чудовища
	Командирът картите разгръща.

	Невъзмутим като стрела е вестоносецът.
	Той е това, което казва.
	Жалкото му тяло вече не тежи

	Повече от ехо. Думите
	смилат езика му, докато
	млъкне. Мъртъв. Безмълвен.
P$
