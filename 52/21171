P>
	Защото ти си още пеленаче,
	изхвърлено от топлата утроба;

	защото три кила си на везните,
	а цял тон грижи в моята прегръдка;

	защото очите ти не спират да предават
	загадъчни телекси помежду ни;

	защото с тези сплетени ръчички
	приличаш на злочестник, молещ прошка;

	заради всичко това ти, Маргид Елън,
	сирена си, проблясваща в ума ми;

	линейка аз съм, вечно полетяла,
	посред метеж, сред слънце или зима,

	от изгрев чак до среднощ душна —
	готов при теб на помощ да притичам.
P$
