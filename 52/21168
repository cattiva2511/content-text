P>
	Входът на пекаря дими като Ахерон.
	Те ядат горещи франзели и пасти, лъскава мас
	пропива хартията и техните пръсти я късат;
	Тънкият пуши, тръскайки пепел.
	Палтата им са гарванови, черни като крипта,
	но те се смеят и разменят си шеги,
	махат на фургона покрай тях.
	После се натъпкват във колата,
	двигателят бучи и прозорците потичат;
	Единият се взира с копнеж
	към пункта за конни залагания.

	Те си свършиха работата; изпълниха
	тихите тайни неща, за които никой не пита.
	Сега през пламтящо стъкло последният химн
	хвърля клеймо върху тях и потриват ръце,
	разгъват палта и лица.
	Нареждат се в преддверието, слагат ръкавици,
	и оставят другите да пеят;
	Тяхната дан не е чувство и с твърди ръце
	си поделят нестабилно на плещите
	кутията на мрака,
	която винаги тежи твърде много,
	и идва твърде рано.
P$
