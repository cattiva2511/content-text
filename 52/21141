P>
	Малките кутийки в кафенето го показват в същински
		триизмерен образ.
	Настройваш очите си към двете кръгли лещи във дървото,
	фокусираш и миналото се избистря. Можеш почти
	да хлътнеш във окопа със мъжете, които носят
	онова покрито тяло. След миг разбираш
	как нагоре от гърдите няма нищо.

	Можеш да пътуваш с мили сред полета, които
	по оран все още експлодират, земята
	все още бяла е и тежка, прилепва към нозете ти на буци,
	към себе си те тегли докато нагоре се вторачваш.

	Продължавай небето да следиш за знаци и поличби:
	всеки знае бъдещето откъде пристига.
	Семейства с оксиженни маски и огледални очила
	гледат втренчено в една посока, статисти второкласни
		в зрелище,
	където всеки обладан е от страхопочитание в калта,
		докато слънцето
	с простреляна разбита челюст се влачи по небето.

	Внезапно в далечината всичко се изплъзва
	докато гледаш колко е далеч и черно слънцето
	и осъзнаваш как следващия път няма да те има.
P$
