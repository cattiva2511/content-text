P>
E>
	„Много хвъргачи определено ненавиждат налагането на научно обяснение, предпочитайки да поддържат магията неосветлена…“
@	Д-р Робърт Рийд, „Физика на бумеранга“
E$
	Със зяпнали уста децата на сестра ми
	Се трупат връз малкия прозорец
	На върха на сградата — на брега
	Британският шампион по бумеранг
	От долния етаж
	Оправдава автографите, които
	Знаменитост като него дава.

	Цял ден го няма,
	(но верен на стила си се завръща),
	за да подмести колата си на педя,
	вечно недоволен от мястото й.

	На свечеряване извитата му палка
					Изчезва
	И пак се появява във ръката му.

	Кой режисира абсурдния й танц,
	Кой чертае кривата парабола на бумеранга,
	Безкрайна и перфектна,
	Сърфираща по нежните вълни на въздуха
	На границата между техниката и изкуството.
	Към девет вечерта жена му към девет го извиква,
	И той послушно се прибира.

	Ще пъхне утре любимите си пръчки във калъфа,

	връз задната седалка в бездетния автомобил,
	Ще направи един последен хвърлей
	И ще замине, вече не икона, а човек обикновен.

	А най-големият син на сестра ми ще впива поглед
	В бледнеещите вече пергаменти —
	Подписи на шампиона върху пясъка.
P$
