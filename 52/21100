P>
	„Няма да ти позволя да ходиш по мен“, казваш ми.
	И все пак знам, без да ти отговарям, че човек в живота си
	обхожда два и половина пъти земното кълбо.

	Коя ли част от теб не е попадала под стъпките ми?
	Разбира се, движех се рачешката, почва под крака ми
	бяха хиляда твои нерви. Не е ли нашата вселена на плътта

	само черупка, любими, щом дланите ни са покрили тънки вододели?
	Отправях се на пътешествия загадъчни наляво и надясно,
	прослушвах нервни окончания, рефлекси, стави,

	а мускулите ни — самият пулс на любовта. Да, странствах,
	и да, понякога достигах до тесни ивици земя, където
	кръвоносни съдове потръпваха на всеки кръстопът.

	Има ли следа — да не остави рана в свойто бдение?
	Стоя, където съм, страхувам се да скачам във нощта,
	страхувам се от всяка пряспа ланшен сняг.

	Лишена съм от твоята човешка география
	и зная, като допирам палец с пръст, колко безкомпасно
	е сърцето, как необята му не можеш да опитомиш.

	И знам добре колко безъгълна е тленността.
	Ето ме — начинаещата, разделила севера и юга,
	пресичам острова на твоя изток, после бавно и полека запълзявам.
P$
