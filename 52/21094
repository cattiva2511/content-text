P>
	„Повечето уелсци са безполезни,
	втора категория, докторе.“
	Не знаеше, че аз съм уелсец.
	После взе да хвали архитектите
	на немските лагери на смъртта —
	не знаеше, че съм евреин.
	Нарече либералите „бели негри“
	и продължи да сипе хули.

	Като опипвах черния му дроб,
	усетих мекия дроб на Гьоринг,
	когато вдигнах стетоскопа,
	чух да бие сърцето на Химлер,
	като разчитах енцефалограмата му,
	помислих си: „Sieg heil, mein Fürer.“

	В аптечката на клиниката —
	червени плодове от брей,
	бучиниш, кучешко грозде, мухоморка…
	И все пак му предписах тъй,
	сякаш ми е брат.

	По-късно през нощта май съм заспал
	върху ръката си: за миг изгуби
	умелост мойта дясна длан.
P$
