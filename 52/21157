P>
	Как да карам колело по калдъръм, къде да дам мигач надясно.
	Как да мина през врати, задържани от стари колежани —
	без да им се мръщя. На семинари как невидима да бъда,
	забила поглед в банката. Как да различа викторианска
				от средновековна готика.

	Как да хапвам шоколад в оксфордската библиотека. Кога да съм съгласна на теория. Как да култивирам своя вкус
						към шерито.
	Къде да мина с колелото по паважа след смрачаване. Как да
							проваля лова.
	Кога да се пека по монокини в парка. Кога да карам
	плоскодънна лодка. Как да си намеря превоз, кога да ходя
		и къде да тичам.
	Кога да не говоря с лекторите официално. Как да се засмея на
					латински каламбур
	и кога да си мълча, за да не ме закачат.
	Скъсване на изпит, как да го празнувам. При пожарната
						тревога да заспя.

	Как да карам без ръце, как със тях кондом да слагам.
	Кога да пуша джойнт, кога да се наливам със шампанско.
	Кога бакшиша да разделям и как да пия от бутилка. Малко история. Кога да слушам своите приятели, доколко да ги вземам на сериозно. Как да се присмивам на традиции и пак да им се наслаждавам.
	Как да си живея като цар, съвсем щастливо,
	и назаем.
P$
