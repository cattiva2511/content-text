P>
	Ето ги къде са, оковани, като някакви
	опасни същества от изоставен бестиарий,
	надхитрени, позлатени, бъркотия от опашки,
	нокти и уста на претъпкания рафт.

	Подобно еднорог е тиха неизречената музика.
	Докосвай ги — сухия пукот на техните кожи.
	Дракони горят по белите полета, морски котки;
	чудовища от букви поглъщат други букви,

	сякаш думата, плътта и звяра бяха цяло
	което може да избухне, люспесто, огромно,
	отронено от кораба на църквата в тълпите,
	за да подпали врява тая нощ
	с изгубените вавилонски песни.
P$
