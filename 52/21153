P>
	Когато телефонът звъни неочаквано или моята съседка
	връзва кучетата си край портата и идва
	да ми разкаже за своя нов клиент,
	или когато се тъкмя във банята:

	какво хрумва на хората,
	с животи законни и нежни,
	които могат да стоплят в ръце. В преддверието —
	венчелистче, цветни фотографии

	и всеки е във рамка, храна,
	която после ти минава през ума (британци сме) и нека
	да не й се радваме чак толкова.
	Децата им във парка ритат топка

	и стъпват правилно със всеки крак, дорде над тях
	прелита самолет навреме, пада дъжд
	в прекъсвани и предвидими превалявания, и всичко
	е съвсем безкрайно, чак до края.
P$
