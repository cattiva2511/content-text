	[* В митологията Олуен е момичето, чиито стъпки, откъдето и да мине, оставят бели цветя вместо следи.]
P>
	Нейната първа, колеблива стъпка в мрака,
	бездънен като празнота — пръв камък,
	хвърлен в нищото.
	„Има ли някой там?“ После бавното очакване
	за език като нейния — искра,

	която казва, че там има нещо.
	Тя прави втора крачка над бездната
	и слуша. Звънтейки като стъпки по леда,
	думите й осейват небето черно със звезди.

	Всяка следа от звяр и птица по снежната земя
	изтрита е. Пушките на зимата напукват
	самотния екран
	в зората на деня и там, където тя е минала,
	от мократа земя кокичета избликват.

	Сред цветята бдящи, през мрака тя върви сама,
	разкъсвайки най-черната страница,
	позната на света.
P$
