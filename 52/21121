P>
	Случва се неизбежно,
	както водата намира своето ниво:
	всеки път като отворя книга за пътешествия,
	отплавам покрай столици, забележителности
	и се гмурвам право в задните улички на показалеца,
	за да открия, че във Франция аз съм бретонец,
	в Нова Зеландия — маор,
	във САЩ — зависи в коя част —
	навахо, кейджън или чернокож.

	Аз съм Странстващия Уелсец.
	Аз съм навсякъде евреин.
	Освен, разбира се, в Израел.
	Там съм палестинец.

	Знам, че е някакъв комплекс,
	който ме кара да човъркам тази рана във душата си.
	Понякога се чудя какво би станало,
	ако ида по тези места
	и просто им се наслаждавам.

	Но не, докато странствам из континентите
	в пътеводителите,
	която и глава да ми е крайна цел,
	като пристигна, въпросът винаги е същият:
	„Хубав град. А къде е гетото?“
P$
