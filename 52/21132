P>
	Пясъкът е пред вратата,
	напредва бавно през ключалката:
	повдигам двете си ръце, за да го спра, тъй както бе преди

	прашинка по прашинка пясъкът затрупва коридора:
	и сред пантофите започват дюни да растат:
	пясъкът е пред вратата

	всички рафтове и чекмеджета, ръбове,
	картичките над камината повече не се показват:
	повдигам двете си ръце, за да го спра, тъй както бе преди

	кътчетата най-дълбоки в мен превръщат се в просторен бряг:
	там, където златната рибка идваше и си отиваше, сега
	пясъкът е пред вратата,

	сред книги, по възглавници, все повече и повече
	изсипва се върху ми пясъкът: с прошепнатото „не“
	повдигам двете си ръце, за да го спра, тъй както бе преди

	гърдите, кръстът ми, вратът и челюстите ми,
	устата ми се давят в пясъка, в подмолното течение…
	пясъкът е до вратата…
	повдигам двете си ръце, за да го спра, тъй както бе преди
P$
