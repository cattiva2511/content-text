P>
	Ние бяхме спокойни,
	седяхме в старите си коли,
	въртяхме копчето на радиото
	и търсехме пътя
	на юг.

	Някои ни пращаха пощенски картички в самотата си,
	за да ни подтикнат към крайни решения.

	Някои се бяха качили в планината,
	за да гледат и нощем слънцето.

	Някои се влюбваха,
	макар да е казано, че един живот
	не е лично дело.

	Някои мечтаеха за пробуждане,
	по-радикално от всяка революция.

	Някои лежаха като мъртви кинозвезди
	и чакаха верния миг,
	за да заживеят.

	Някои загиваха,
	без да са загинали за своето дело.

	Ние бяхме спокойни,
	седяхме в старите си коли,
	въртяхме копчето на радиото
	и търсехме пътя
	на юг.

@@	1976
P$
