P>
	Ето, някой ми додява:
	„Кажете, какво прави един поет цял ден?“
	и трябва да му отговоря.
	Заради простотата
	и понеже сам понякога това се питам,
	представям си,
	че този тип е някое момиче
	и казвам: „Знаеш ли, цял ден
	те чаках!“
	„Как, моля?!“, отвръща типът
	и аз вече съжалявам.
	Значи, опитвам се да разцелувам радиото си,
	понеже много го обичам,
	но вие знаете как стоят нещата,
	отивам, значи, в кухнята, разрязвам един грейпфрут,
	връщам се при радиото,
	изстисквам върху него сока
	и си мисля:
	„Все някога ще си отвори
	устата.“

@@	1976
P$
