P>
	Казвам ви, човекът стори каквото можа.
	Трудни думи шептя в тъмнината. Пълзя
	глава до глава с жабите и приемаше
	по ваше нареждане целувките им.
	Видя небето ви, пълно с врани, дво`ровете ви,
	пълни с кучета и съсели,
	и хамелеоните ви, неприкрити в горите.

	Моля ви, дайте му сега някакъв девиз,
	кажете му къде да намери колиба, в която
	да смени дрехите си и изплакне устата си.
	Пуснете го до себе си, кажете му, че сте доволни,
	оставете го малко да се засмее, да подремне,
	да поживее, да умре, попейте му, кимнете му с глава!
	Позволете му да узнае какво ви е на душата и го потупайте
	малко по рамото — всичко това не ви струва нищо.

	Сега просто му кажете нещо. Уверете го, че
	единствен той е бил в състояние да го стори!

@@	1959
P$
