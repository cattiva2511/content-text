P>
	Живея сред тъга.
	Птиците на упованието,
	които досега гнездяха в черните ми клони,
	се уплашиха и отлетяха.
	Прекалено дълго
	чакаха зеленината.

	Все още стоя тук
	и чувствам как ледът се стапя,
	но корените ми
	сега са мъртви
	и не могат повече
	да пият този дъжд.
	Все още се надявам:
	Може би по-късно
	той ще ме разбуди,
	подир всички тежки студове.

	Но щом тревата
	и първият листак покарат
	и другите дървета се обкичат с цвят,
	моята чернота ще сложи край
	на всякакви съмнения.

	Аз бях дърво,
	преди да дойдат тези дълги зими.
	Каквото в мене бе дърво,
	потегли вече надалеч.
P$
