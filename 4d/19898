P>
	Очите ми пренесоха
	едно дърво през небесата
	и пред дома ти го издигнаха; и в сянката му
	се пробуди ти, в часа, когато слънцето
	с припламващ гребен
	запристъпя през росата върху покрива,
	зачака над дървото първите ти думи:
		Мой братко, слънце,
		над дървото на любимия, тъй близо.

	Лека и красива,
	очите ми те вдигнаха от злачната трева,
	очите ми те грабнаха далеч от сенките
	изпод дървото, в светлината
	през утрото и пладнето до устните ми;
	слънцето с проблясващ гребен те сподири,
	зачака в дланите ти думите за мен:
		До устните ми
		живият ти дъх, тъй близо.

	От дланите ти
	литна слънцето по здрач,
	над стари облаци зачака,
	в мрака стъпило,
	далеч сред стихналите сенки на дървото ти
	зачака слетите в един дъх твои или мои думи:
		Нито поглед, нито сянка
		не ще ме разделят от устните ти.

	Очите ми пренесоха
	пълни с вятър кичести гори през небесата
	и ги издигнаха покрай постелята ни; в сенките им
	невидими лежахме, и когато слънцето
	с угаснал гребен
	пропълзя под сивия клонак и там
	зачака полунощни твои или мои думи,
		но в нашите гори
		мълвеше само вятърът.

@@	1969
P$
