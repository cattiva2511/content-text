P>
	Пренасяш товар след товар
	в мазето, капнал си, но го подреждаш,
	а друг надзирава излизат ли всичките въглища,
	сякаш е вече краят на месеца.
	Тогава е черен животът ти
		като лицето на стар въглищар,
		прогизва от пот.
	Но ти се съсипваш, оставаш без дъх, а други стоят —
	на тях им е леко,
	премятат в ръце само връзката ключове.

	Все пак изтикваш количката в склада до черния куп
	и слагаш катанеца,
	после се миеш, изтъркваш калта,
	от която дошло ти е вече до гуша,
	и ето че пак засияват очите ти —
	ясни и бодри.

	Понякога вземаш на рамо сина си,
	сякаш желаеш на въглен да го превърнеш,
	както трудът прави с тебе,
	но тъкмо тогава ти се засмиваш,
	понеже отново поемаш товар.
P$
