P>
	Що се отнася до тази страна: тук няма място да се положат
	основи за идните дни. Тя не е място
	за нещо по-хубаво от живеене в студ, отлъчен,
	мълчалив и надвикан от другите. Когато душата блуждае
	в тебе, дири живот и те напуска, жадна
	за радост и бъдеще, но се прибира, без да намери
	покой, от света наранена, познала смъртта — къде е другарят
	без уговорки и твоят брат без кроежи? Та кой ли
	не е стъпкал или продал бляна си, не е нагодил
	езика си към нечии предписания или ползи?
	Кой не е свил глава в раменете си, кой с късче слънце
	под шапката не се промъква в своята дупка,
	а там немощта трупа прах и любовта,
	домашен любимец, си отспива? Къде е човекът,
	който нито мъкне, нито поставя другиму белезници, къде има
	място да се положат основи за идните дни?

	Оттук ти не мърдаш и не позволяваш да ти се каже: „Махай се!“

@@	1974
P$
