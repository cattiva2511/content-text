P>
	Аз съм тигър сред дъжда
	водни струи козината ми браздят
	капки в очите ми влизат

	Тътря се бавно, подмятам лапи
	по „Фридрихщрасе“
	и сред дъжда в огън пламтя

	Пред колите на червено пресичам
	влизам в кафене за горчиво питие
	изяждам оркестъра и се люшкам нататък

	На „Алекс“* рева бясно срещу дъжда
	[* Кратко име на „Александерплац“ в Берлин, където се издига телевизионната кула. — Б.пр.]
	кулата се намокря, загубва си златния пояс
	(ръмжа: всеки прави, каквото умее)

	Но вече вали цяла седмица
	Тъй че съм гневен до пръсване

	Фуча и улицата опразвам
	после сядам при почтените чайки

	Всички те гледат наляво към Шпрее*
	[* Река, преминаваща през Берлин. — Б.пр.]

	И когато аз могъщият тигър рева
	разбират: мисля че би трябвало тук
	да има и други тигри

@@	1967
P$
