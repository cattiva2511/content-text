P>
	От вятър нито полъх.
	Бог е духнал някъде.

	Лениво от леглата се надига човешкият поток
	И в заводите нахлува: да произведе
	Един никому ненужен ден.

	Пилотите
	Загубиха увереност, че може
	Човекът да лети. А жителите
	В градовете подозрително оглеждат
	Сградите, привидно непокътнати.

	И се привеждат
	Над блестящите машини, за да построят машини,
	А те на свой ред
	Машина пак създават, и така безкрайно
	Се множат едните, другите: чугун и плът,
	Винаги несъвършени, вечно преждевременно повредени,
	Пресилени и изнасилени, употребени
	И злоупотребени:
	Произвеждат се взаимно
	В заплетена верига — окончателно
	Заслужила да бъде скъсана.

	С празни погледи
	Търпят и се ослушват все дали през грохота
	На цеховете няма
	Да ги достигне онова, което чакат:
	ВИК.
	Изтръгнал се от собствените бетонирани души,
	Та да ги разломи,
	От техните практични мозъци, бронирани сърца:
	Горък и прекрасен стон
	На всички, които още проумяват,
	Че няма състрадание
	И
	Трябва те сами да се смилят над себе си —
	Безмилостно.

	За вятър —
	Никаква надежда. Защото Бог,
	Милият убийствен Бог, ах, вече
	Е офейкал.

@@	1965
P$
