P>
	Любовта
	е дива роза в нас
	Тя пуска корените си
	в очите,
	когато срещнат взора на любимия
	Тя пуска корените си
	в страните,
	когато те усетят на любимия дъха
	Тя пуска корените си
	в плътта на рамото,
	когато го докосне ръката на любимия
	Тя пуска корените си,
	расте и избуява
	и ето, една вечер
	или сутрин
	само чувстваме:
	изисква тя
	пространство в нас

	Любовта
	е дива роза в нас,
	неразгадаема за разума
	и неподвластна нему
	Но разумът
	е ножът в нас

	Разумът
	е ножът в нас,
	който през стотици клони
	да отсече за розата
	едно небе

@@	1969
P$
