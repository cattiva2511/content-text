P>
	Както чувам, отдавна вече не си пял
	за себе си, чичко?!
	Хората навярно вече си мислят,
	че са си помежду си —
	Колко царства междувременно
	смениха своите собственици?
	И сега аз ви се изтърсвам
	само с крайни въпроси.
	Може ли да вляза, да седна,
	да попитам как се излиза оттук?
	Но, деца, все пак нещо
	не е наред с перспективата!
	Всички стени са разкривени,
	откакто последния път разговаряхме за бъдещето.
	„Принципът надежда“ е напълно извън кадър.
	Истинско чудо е, че всички ние
	още не сме станали кривогледи.
	Трябва ли да ви кажа какво е положението?
	Хайде, от мен да мине, можем тук и веднага
	да станем от масата и да преустроим света,
	ала с кого все пак, с КОГО?
	С работническата класа сте свързани
	вече само чрез Космоса
	(медиум с изключително комуникативна способност).
	Дишате един и същ въздух —
	повече от това почти няма.
	Зная — зная, човек не бива никога
	докрай да изоставя социализма.
	„20,000 работници в азотен завод доброволно застъпват извънредна
	смяна в чест на другаря Ле-“ е, какво има?!
	Затова пък Профсъюзът на металурзите: „150,000 работни места в немската
	оръжейна промишленост дългосрочно застрашени!“
	Истината винаги и отново с дебела черта
	зачерква вярата.
	Гледаш в бъдещето — поне аз! —
	като в дуло на оръдие.
	А може би е просто тъй:
	сърцето ми постепенно привлича лешоядите.
	Който вече не вижда вляво твърда почва,
	скоро за него Земята полита
	като изтъркана автомобилна гума към вечното сметище —
	Свир-подсвир, само не тичай веднага
	при мама със своите пепелища.
	Свир-подсвир! Още един туш за Закона-за-болничното-осигуряване-и-
	понижаване-на-разходите.
	Добавка-за-риск-към-заплатите-на-константинополските-калфи-изработващи-свирки-за-гайди!

@@	1979
P$
