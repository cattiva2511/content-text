P>
	Премина зъзнеща, но с лека стъпка
	Покрай града и бълваше обиди
	От тона й разпукваха се пъпки
	От думите й тинята потръпна.

	Вглъбена в размисъл на чуждо място
	Прескачаше плетища и прегради
	Пълзеше сянката й по стените
	Родила в здрача едрата осанка.

	И колкото вървеше по-далече
	Изчезваха нозете й в Земята
	Окръглена и бдяща, над тила й
	За миг Полярната звезда припламна.

	Обърна се. Видях прогнили зъби
	А също и зашитите клепачи.

@@	1997
P$
