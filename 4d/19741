P>
	Дори великото дело
	Един ден делнично става.
	Както героят, седнал на масата,
	Пиян се оригва и в миг
	Като човек се развенчава,
	Тъй в делника проличава: великото дело
	Недостатъци има.

	За косовете заран на двора
	Не е помислено. И за насладата, дето
	Животът дарява. Дружелюбие не достига.
	А че човекът все още е смъртен,
	Би трябвало в плана да влезе.
	Но не: да е смъртен човек не желае!

	Ала ето че
	Делничното дело величие придобива,
	Щом се окаже
	Пригодно за делника.
	За косовете, насладата,
	За дружелюбието, за човека.

@@	1965
P$
