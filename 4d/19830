P>
	лятото простира зеления си покрив
	над междуселския път
	до каменистите лозя.
	към гората две следи от колела, дълбоко
	врязани в пръстта.

	майка ми приказва с Лоренц, пекарския помощник,
	скиторещ под черешите.
	очите ми са приковани в късите чорапи,
	обкичени с развласени пискюли,
	неделно бели.

	лицето и гласа му съм забравил.
	за думите
	не съм внимавал.
	пекаря го прибраха във войската.
	изгуби се безследно на източния фронт.

	държана в други длани,
	лопатата за мятане на хляб
	подскача над трапчинката изровена с крака.
	алеята с череши е осечена,
	вятърът свободно преминава.

	виждам се до майка си ръка в ръка
	насред алеята.
	сенчест път изпълнен с листна свежест.
	разговорът под едно черешов дърво
	съживителен неважен.

@@	1992
P$
