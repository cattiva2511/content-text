P>
	Още се протяга дървото
	над езерото, над площада,
	дето си играете,
	площада, върху който
	силуети вдигате от камък,
	стомана и бетон.

	Тази врява над улиците,
	над площадите, тази врява
	и празният глъч —
	трябва ли пример да стават
	за птиците в парка?
	Там в кулата,
	в кулата посред града
	скорците вият гнездата си,
	оставили вече дървото,
	скорците, напуснали вече градината,
	червената малка градина.

	А пък цветарката днес
	с продавача на гевреци ще танцува
	посред града
	при скорците.

	Над перилата на моста
	момче хвърля камък
	срещу вятъра, хвърля
	момчето камъка
	в надпревара с вятъра.
P$
