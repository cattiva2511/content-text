P>
	след време узнах, че петък било,
	когато с плач съм излязъл
	от своя ковчег, от своята майка.

	между коварното ми рождение,
	скрепено с ма`сло, вода и сол,
	и унаследената смърт,

	през дългите дни между петък
	и пакпетък бях имунизиран и помазан,
	и военно освидетелстван. щастие

	вещаеше лакираният образ на насилието.
	веднъж в годината се подновяваше снегът.
	но аз менях мъртвешката си риза всеки ден.

	и проумях четирите посоки на света.
	а думите ми с вятъра пътуваха.
	тъй славата и огънят не ме погълнаха.

	сърцето ми тежи в нощта като граничен камък
	и щом настъпи петък, чувам викове,
	сякаш сам крещя от бялата си риза,

	както някога, в часа на моето рождение.
	след това заспивам свъсен и си мисля:
	е, това не ме засяга. а избухне ли

	война, не мене, друго мъртво куче
	ще изстрелят към звездите и ще го заровят
	в полуделия, ридаещ Космос.

@@	1960
P$
