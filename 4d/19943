P>
	Да си сам през лятото
	и уморен до смърт
	да очакваш любовно писмо,
	това е лошо;
	а вечерта да гледаш как
	Лана Търнър се залюбва с Роберт Мичъм;
	а когато сутрин слънцето изгрее,
	не си се срещнал с никого,
	на вратата не стои бележка „Обади ми се“.
	Един художник щеше да подправи синьото,
	натоварен самолет с ментол;
	един поет пък щеше да обича или да умре;
	но аз стоя като вдървен, без да поглеждам
	през прозореца си, в ранна утрин,
	и мълвя „Обичам те“,
	без да имам нещо,
	или някого
	предвид.

@@	1979
P$
