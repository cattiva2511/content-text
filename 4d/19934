P>
	понеделник следобед, аутобана
	цюрих — берн, пейзажът мълчи
	от дъжда, мократа асфалтна лента
	е коварна като грешни думи.

	и внезапно,
	три километра след това над аутобана
	някакъв могъщ христос
	процепва небесата, а зад пейзажа
	изниква луковонежно
	светлосиньо небе,
	балон от едно обещание,
	а посред този процеп
	виси една водна експлозия
	с форма на гигантска въшка, виси
	смуче и бяга,
	от всеобхватния огън,
	небе пълно с огън,
	душа пълна с огън.

	цялата лудост надвиснала над аутобана,

	и аз карам със 160 към това
	адско небе.

	(и така те обичам.)

@@	1991
P$
