P>
	Небето е диво от бурята,
	пълно е с облаци сиви, полето
	и денем е мрачно — като душата ми.

	Сред застроената строга природа
	сам се разхождам, а бурята блъска гората —
	юмрукът ми тъй би желал да разтърси света!

	Някога с толкова радост живеех
	вкупом с другарите. Нужен им бях
	постепенно реки, градове да променям;
	и те също нужни ми бяха.

	Тук през лъката по-черна минавай, МИЛА РЕКА,
	изтръгни, както стори по-рано и с друг,
	от гърдите ми думите!

	Познавах ги дълго, а дните
	изпълваше труд до насита —
	в нощта продължаваше шумният разговор.

	Разравяй, рекичке, тъмната почва;
	не мога да дишам аз без приятели —
	и все пак дишам, живея!

	Тук вече никой не ме утолява,
	не ми подарява покой;
	блажено не мога с него
	далеч от света да се скрия.

	Ах, разбунтувай се сред укрепените пак
	брегове, отскубни се,
	рекичке, руслото си днес на чувствата преотстъпи!

	При разпилените, дейни
	събратя, които и ще да са, трябва да ида
	и никога вече да не напусна голямата общност.

	Каквото и днес да начена, сред тях
	едва аз ще съм аз,
	ще мога да дишам, отново да чувствам
	себе си в своята гръд.

@@	1974
P$
