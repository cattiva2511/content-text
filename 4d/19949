P>
	След като проучих биографии, изследвания
	върху поети, изготвени от любители на техни стихове,
	често се питам как живеят днес поетите
	и какво ли правят, когато не творят.
	Като занаятчийски ученик бях чел, че поетите
	преди Първата световна война свършвали в лудница
	или употребявали само най-скъпи парфюми. Опивали се
	от собствените си слова, а не от бира като моите
	колеги, и въобще били изтъкани от странности.
	Носели утринни халати от коприна и за всеки
	посетител имали запас от остроумия.
	След Втората световна война те се отказали
	да слагат вратовръзки, но остроумията останали.
	Във фирмата се шмугвах в тоалетната и прав
	пишех стихове за боксови срещи, панаири
	и изгубени любови под колоните на мо`стове.
	Бях стеснителен като моите приятели. Вечер
	отивахме в кръчмата и се натрясквахме
	до козирката. Беше страшно, искам да кажа
	беше хубаво. В събота играехме на футбол,
	а след това отивахме в кръчмата.
	Никой от приятелите ми не стана поет, а
	всички поумняха. Сега се виждаме
	по демонстрации, след това отиваме
	в кръчмата. Пием повече от преди, но и
	повече носим. Вече не сме стеснителни,
	на масата ни седят жени, и така
	след четвъртата или петата бира
	често се питам как живеят днес поетите
	и какво ли правят, когато не творят.

@@	1974
P$
