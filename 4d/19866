P>
	Понеже се изгубих в нощите
	ведно със хладната си смърт и неясната си диря,
	гигантската ми сянка се бунтува, че не ме намира,
	безшумната ми сянка шепне, че искала да ме целуне,
	черната ми сянка прошептява, че желае да ме скрие,
	та при нея да отида, под шапка-невидимка.

	Но прикрит зад щитовете на помръкнали луни,
	тръгвам аз за подвизи и страшно съм зает —
	трябва да привикна да живея с името си
	и на дребно да търгувам с дните си,
	трябва да крада цветя за пустата си стая,
	защото ангела-пазител съм поканил на вечеря.

@@	1956
P$
