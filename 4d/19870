P>
	За по-красивите си двойници
	узнаха чак по-късно градовете отразени,
	но острови възвиха сенките си в синевата,
	където никнеха небесни кораби и пак потъваха;
	все някое пристанище бе там отворено за тях
	от трансатлантическите панаирджийски будки, а пък те
	с грамадни ваденки-картини, плажове и райски изгледи
	странстваха посред прахта в бедняшките квартали на Земята.

	Възрастни номади потегляха оттам с коне.
	Търговци на пустинята, където мъртво-тихите пазарища
	израстваха пред тях в небето, проверяваха
	птичи скелети по края на забранената им улица;
	все някой разказвач на приказки извръщаше очи —
	които чуеха словата му, разменяха си тайно погледи.

	Но връщаха се прелетните птици в хладния септември
	и стъклените хълмове в дима по края на света
	не искаха да вярват на своите огледала,
	че виждат престарели градове да отпътуват!

@@	1958
P$
