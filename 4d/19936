P>
	Всяка нощ ми се присънва морето.
	Като безшумна буря
	нахлува то при Базел, и
	в Санкт Гален, също при Женева. То покрива
	планински птицеферми с
	делфини, кораби и по-далеч, с измамливо спокойствие.

	Жалко, че не съм отсякъл до основи
	— както беше наложително през моята младост: —
	Алпите [а също църковните камбанарии]. Сега
	няма открит изглед към Средиземноморието,
	затова пък има облаците, от които
	гостът може да разглежда.
	(Там оттатък беше Цюрих, клишето, с хора в него,
	там долу беше Берн, клишето, с хора в него,
	тук се лее Бодензее, отзад ъгълчето
	кима Матерхорн, той не е виновен,
	и навсякъде подскачат тези последни зайци на човечеството
	по разкошна морска шир; оставят се да ги подстрижат късо,
	искат да избягат
	от резервата, да идат да се къпят,
	навътре в mare nostrum*, оттук нататък
	[* Нашето море (лат.) — за древните римляни това е било Средиземно море. — Б.пр.]
	към неопределена свобода.)
	Всяка нощ ми се присънва
	морето.
	В утринния здрач ме изоставя
	доволна топлата жена.
	След това по цели дни
	до кръв разбивам че`лото си
	в домашните ни зидове
	от леко пъстри, работливи мънички квадрати.

@@	2001
P$
