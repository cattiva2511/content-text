P>
	Живея в страна, която без особено кокетство
	показва пред огледалата на Небето
	износените си и кърпени костюми —
	в страната под сълзящи ореоли,
	чиито граници са винаги стените на плача.

	Живея в страна, влюбена в смъртта,
	земята й е мебелирана с безброй ковчези
	и обзаведена със скелети, които мъдро молят
	кръчмаря на смъртта да им достави нови сътрапезници;
	слънцето подхожда за небето на страната,
	но фабриките на смъртта тук никога не спират.

	Живея сред ухания на вкиснали въздишки,
	сигурна е тук смъртта, несигурен — животът;
	двояко негодувам, че обвързан съм и задължен —
	поради страх и неизбежна предпазливост,
	нужни тук на всяка циркова маймуна
	върху гърба на слон, за да не падне.

	Живея в страна, влюбена в смъртта,
	съсъд за съ`лзи е неин герб и сувенир,
	пиявица е амулетът й, а знамената й са плашила;
	хилядният внук на моята надежда е вече мъртъв,
	последният подслон на вярата ми е разбит.

@@	1959
P$
