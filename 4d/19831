P>
	есента размахва черна хлопка,
	лудешки смели полети в небето
	за показ, дирижирани от майстор,
	наредил на облака скорци да вае фигури,
	раздипляне и спускане на знамената,
	развяване тъй нежно, с лекота, развяване
	тъй гъвкаво и прелестно, догдето
	се разпръсне черният им облак,
	сякаш дяволът е влязъл в него
	да гледа, да се възхищава колко елегантно
	скорците се подреждат в миг, отдадени
	на някакъв балет, внезапно скупчени,
	а после бързо разпилени
	по свръхестествена повеля,
	инсценирана картина, представление
	сякаш в древноримски цирк, шум от криле
	хилядократен, в унисон,
	изцяло в черно, а небето заличено
	съвсем, безброй срещу безброй,
	прелюдия и бегла прилика,
	каквото там потрепва, тленността
	се упражнява в звукови изображения,
	не си припомня без причина нищо друго,
	нито тебе, нито мене.

@@	2003
P$
