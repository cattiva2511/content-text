P>
	Нещо да сторя. Опит за бягство
	от прегръдките на това настояще. Отново
	да съживя уморените сиви клетки. Да оправдая
	Отчаянията си пред една тълпа
	от невежи, които
	те обявяват за побъркан поради
	твоята безнадеждност при вида на
	възправящото се пред тебе бъдеще, тоест
	да превъзмогна деня, този и
	може би следващия.

	Понякога
	вече си мисля,
	че съм единственият, който,
	заобиколен от прах, мръсотия
	и неотговорени писма,
	не намира трайност в живота си, но от време на време
	все пак прониква звук
	сред моите четири
	нетрайни стени.

	Суровата школа
	на самотата.

	Неизразимото.

	Надеждата,
	лишена от образ.

	Наоколо
	хладните
	свидетели на съпротивата
	срещу Нищото.

@@	1998
P$
