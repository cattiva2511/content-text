P>
#	1

	Сложете до масата стол.

#	2

	Дойде ни гост отдалече
	(От варшавските покрайнини),
	На масата седна вече,
	А думица не размени.

#	3

	Налейте му чаша вино.

#	4

	Краката с парцал омотани,
	Две дупки вместо очи,
	На шията дълбоки рани
	Разказват как бич фучи.

#	5

	Какво ще обича гостът?

#	6

	Мълчеше той като мрака
	На бездна в дълбок океан.
	После вдигна глава, зачака,
	Сякаш отвън позован.

#	7

	Отворете му бързо вратата.

#	8

	Отиде си тихо гостът,
	Както угасва свещ.
	В чиниите стинеше сосът,
	Но въздухът бе горещ.

#	9

	Е, хайде добър апетит!

#	10

	Но с пепелен вкус бе храната
	И всички превиха глави;
	Не можеха още в лъжата
	Съвестта си да крият, уви!

#	11

	Ах, стола махнете оттук.

@@	1965
P$
