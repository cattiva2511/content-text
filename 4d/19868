P>
	Потеглят ли заспалите отвред,
	в дома ми ще намерят вечно притъмнен подслон
	ловците на блуждаещи огньове, мумиите, зимните животни
	и лишените от сън търговци, които по блещукащия
	булевард на озарените от месеца хотели
	продават изтощение от рога на изобилието.

	По градската железница, където не полъхва вятър,
	пътувате с товарни влакове,
	под конвоя на съня, от светлина към мрак, тунелите
	на здрача между тях не ви задържат дълго.

	Накрая чукате на моята врата
	и със задавен от видения глас, със кървави криле
	и скъсани обуща, молите да ви събудя
	от околосветското ви пътешествие през пустата
	кошмарна нощ.

@@	1958
P$
