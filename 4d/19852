P>
	При белите теменуги
	в парка както той ми нареди
	стоя под върбата
	несресана старица обезлистена
	виждаш тя ми казва няма да дойде

	Ах казвам крака си е счупил
	глътнал е рибена кост, някоя улица
	внезапно е преместена или
	не може от жена си да се отърве
	много неща нас хората спират

	Върбата се люлее, проскърцва
	може пък вече да е мъртъв
	изглеждаше ми блед когато под палто`то те целуна
	може би върбичке може би
	та нека се надяваме че повече не ме обича

@@	1967
P$
