P>
	Излез навън от собствената си шопарска кочина,
	от своята яма с мърша за примамка.
	Излез навън от тъмната си стаичка със застраховка „Каско“!
	И вътрешният ти живот
	по-често ще се проявява, тъкмо забелязвам ——
	(Излез навън от клетката си в цветни ленти)
	По принцип —— значи? —— __принцип__
	отдавна всичките затвори са отворени, решетките са паднали…

	Все още има тук разнообразна светлина, когато
	не ти пъхат пред очите страница с реклами,
	хелийни обяви ——:
	__СЛЪНЦЕТО__
	вторачено, с напрегнати лъчи ——
	(Излез навън от тази твоя трупоизстисквачка)
	Пред теб морето, а зад теб
	пералната машина…
	(от своята месомелачка, от семейния си фризер)
	Щом нищо тук не си поискал,
	то все едно е проиграно, знаеш го, или?

	Хей ти, животно в рамка, няма да измъкнеш повече
	главата си от тази паста, я да видим!
	Несломим се отразяваш
	от края на писалищната маса ——
	(стоманен, вперил поглед в себе си, Везувий със затворени очи)
	Излез навън от запечатания на ръка хокерен гроб!
	__Но и културата__
	е само несъстоятелно алиби.

	Да спечелиш битка седешком:
	__чудесно би било!?__
	Чудесна е и вече мисълта, че който не помръдва,
	поне разчита на съдба! —— От сталактитната си ракла!
	Излез навън от своята мъртвешка кочина, и помисли си за живота:
	Утринните кораби пристигат вече с плясък ——
	Ден от злато и от сивота:
	ще дойдеш ли и ти? ——

@@	1979
P$
