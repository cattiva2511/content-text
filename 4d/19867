P>
	Нахлупи ли си есенната месечина нощна шапчица,
	забрави ли да каже сбогом на бъзовия храст,
	вятърът надява златни ръкавици,
	та сетните листенца на акацията
	да подреди във дневника си;
	първата снежинка се колебае още
	и каца временно
	на рамото ми.

	Желае ми добро дъждът,
	разхожда се по покрива на тоя свят
	с безшумни чехли,
	но добрият Господ си е сложил бързоходните ботуши
	и прескача през годините, в които аз живея.

@@	1956
P$
