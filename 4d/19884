P>
	Не видях да литва феникс от пепелта на Германия.
	Като ровех с крак из пепелищата,
	открих димящи рибни перки и рога, и кожи —
	ала все пак съзрях един паун да рие пепелта
	с криле: едното дървено, а другото желязно —
	растеше той огромен, пламъците на пожарището
	шибаше, а перата му сияеха.

	Видях да изпълзяват врани от пепелта на Германия,
	четинести славеи с прегракнали гърла,
	петли с клюнове на риба-меч и олисели гребени —
	за да засвирят и възпеят славата на птицата.
	Видях ги посред огъня да душат пепелта,
	а в нея вятърът повяваше и хладен дим отнасяше
	към ширини, където много малко
	от онова, което там блестеше, бе чисто злато.

	Не видях да литва феникс от пепелта на Германия;
	ала все пак съзрях един паун в заревото на перата му,
	видях го да разгръща сияеща опашка
	срещу посивялото небе, под блясъците на светкавици.
	И чух ликуването на врабци и врани, и видях:
	__ята свраки кълвяха златните му пера__,
	__черни въшки пъплеха из перушината му__,
	__едри мравки разкъсваха очите му__.

@@	1962
P$
