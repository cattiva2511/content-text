P>
#	1

	на пазара при конете
	сладък писък на кларнети
	хлопки, шатри и килими
	боси циганки; лениво
	шишове с овни превъртат
	мръсни мургави хлапаци

	там: край тлеещия огън
	сред дима те зърнах.

#	2

	яркото вечерно слънце
	свети в медните казани
	а жените се усмихват
	рибата цвърчи в тигана,
	вятър шумоли в листата
	на върбите край реката

	там: на камъните бели
	улових те в здрача.

#	3

	пада вечер застудява:
	здраво хъркат в сън опушен
	циганите въглищари
	в дрямка сладостна клепачи
	и кръчмарите отпущат:
	черна нощ стърнища сухи

	там: на есенната слама
	любихме се до насита.

#	4

	заранта: в косите плява,
	в нивите пълзи росата
	от небето кряскат птици,
	тъмна пак тече реката
	как се казва? не научих
	и не искам да узная

	там: в зелената вода
	за последен път те зърнах.

#	5

	в лед реката се сковава
	вятърът разнася слама
	и студена черна пепел.
	там: в снега свещеник крачи
	тропа с прът по камънака
	дето любовта ни свари.

	тропа: сетне се заслушва.
	хубаво: че поп не съм.

@@	1957
P$
