P>
	Само обитателите правят
	едно жилище весело,
	но тебе те няма,
	отоплението е изключено
	и студен въздух се процежда
	през пролуката на прозореца.
	Не искам да кажа, че
	мога да те заменя
	с някоя друга,
	подобна на теб или
	съвсем различна. Ти си една
	сред милиони, но и аз
	съм един сред милиони.
	Ако сме готови (ти и аз,
	и всички, които не познаваме)
	да не заключваме вратите си,
	когато заминаваме задълго,
	кой знае, щях да вляза
	в някой весел кръг.
	Сега гледам чаената торбичка,
	изсъхнала в пепелника,
	мотая се по палто наоколо
	и ми липсваш ти, която обичам,
	навярно повече отколкото
	може да ни е драго.

@@	1976
P$
