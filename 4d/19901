P>
	Стихотворението не е място, където се отглежда красотата.

	Там се говори за сол, разяждаща раните.
	Там се говори за смърт, за осквернени езици.
	За отечества, които напомнят железни обувки.
	Стихотворението не е място, където се разкрасява истината.

	Там се говори за кръв, която изтича от раните.
	За бедността, бедността, бедността на мечтата.
	За разорение и за смет, за рухнали утопии.
	Стихотворението не е място, където се лекува болката.

	Там се говори за гняв, за измама и глад
	(степените на ситостта там не се възпяват).
	Там се говори за поглъщане и за погълнати
	от пастта на мъката и съмненията, това е хроника на страданията.
	Стихотворението не е място, където се облекчава
	сетният час, утихва гладът и проблясва надеждата.

	Стихотворението е място на смъртно ранената истина.
	__Крила! Крила! Ангелът пада, перата му__
	__се разлетяват, кървави, в бурята на Историята!__

	Стихотворението не е място, където се щади ангелът.

@@	1974
P$
