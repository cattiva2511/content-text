P>
	под прозореца ми
	едно момиче се люлее.
	спокойно се засилва и лети
	в самозабрава леко
	под цъфналата круша.
	непокорният клонак
	събран в снага от бели цветове
	и от жужене засводен.
	рой от медоносещи пчели
	лудува
	в своето усърдие.
	безмълвно с вдигнат взор
	лети момичето
	над затревената поляна.
	като махало се люлее
	между земята и кръвта на дървесата.
	момичето издига пролетта
	в небето.
	небето праща люлката
	обратно към земята.

@@	1990
P$
