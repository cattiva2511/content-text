P>
	Тогава няма да е нужен огън
	Земята ще е пълна с топлина
	гората ще изпуска пара, а моретата
	ще кипнат — облаците млечнобелите животни
	ще се стълпят: могъщо облачно дърво

	Слънцето ще избледнее в целия си блясък,
	осезаем ще е въздухът и аз ще го държа
	далеч отекващ вятър ще свисти
	в очите ми, но няма да заплача

	Ще тръгнем съвсем голи
	през жилища без порти и без сенки
	ще сме сами понеже никой няма да ни следва няма
	да ни откаже и постеля: ще са онемели
	кучетата няма да опазват
	крачките ми отстрани: езиците им
	ще са надути и без звук ще са сковани

	Единствено небе ще ни обгръща и пенливи дъждове студът
	не ще го има повече, а камъните
	вкоравените цветя телата ни като коприна между тях
	ще излъчват топлина и светло ще е в нас плътта ни ще е сребърна

	Утре ти ще бъдеш с мене в рая.

@@	1985
P$
