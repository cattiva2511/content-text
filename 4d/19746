P>
	Нещо повече от едно стихотворение
	е например: никакво стихотворение,
	защото нестихотворението живее
	като нежна хладина на вдъхновението:
	природно чувство
	за падане на капки във водата.
	Тялото се усеща в безопасност.
	Сърцето не усеща нищо.
	Везната е уравновесена.
	Отвесът пак виси спокойно.
	Стихотворението е състояние,
	което стихотворението руши,
	като
	излиза от самото себе си.

@@	1972
P$
