P>
	Когато се завърнах вкъщи,
	намерих в стаята си някакъв моряк,
	който с лодка бе заседнал върху шкафа ми
	и се опитваше оттам да слезе —
	причината за своята поява не можа да обясни.

	Вчера изненадах козе стадо,
	което хрупаше ресните на килимите,
	а завчера — един китаец,
	който пробваше костюмите ми под предлог,
	че бил объркал входа.

	И ако утре ято жерави влети в прозореца ми,
	това не би ме удивило повече, отколкото ако след ден
	пристигне слон и ме помоли да го поизкъпя.
	Подобни работи се случват тук и нощем.
	Смятам просто да напусна стаята.

@@	1959
P$
