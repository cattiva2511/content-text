P>
	Когато някога се появих под слънцето,
	Владетелят сред здрача каза
	на хората си: „Вижте оня, дето крачи
	там на светлото, това е той, заемайте се с него —
	камъни нахвърляйте по пътя му,
	не бива нищо да му се размине, имайте го под око!“

	Под сянката отивам, бързо сменям кожата си
	и излизам пак на светло, със свирка и тояга —
	оня там сред здрача е подушил нещо
	и казва: „Имайте го още по-отблизо под око,
	не бива нищо да му се размине, това е нашият човек!“

	Владетелят е обграден от хората си,
	познава всичките ми дрехи и звуците на свирката,
	следите ми открива даже във водата,
	не мога с празни приказки да го залъжа.
	За да замажа някога очите му, са нужни
	още много знания по грим и маски.

@@	1962
P$
