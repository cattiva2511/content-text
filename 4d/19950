P>
	Когато подканих Гьоте да се качи
	той се съгласи веднага
	Докато пътувахме
	поиска да му обяснявам всичко съвсем точно
	дори му дадох да настъпи газта
	и той изкрещя: „На свобода!“*
	[* „Фауст“, сцена „Тъмница“ — Б.пр.]
	и заблъска по арматурното табло
	Пуснах радиото с все сила
	той се пресегна през прозореца
	отчупи чистачката
	и после полетяхме през селото
	по мостчето и в нивата
	където през смях и викове
	се изтъркаляхме от таратайката

@@	1974
P$
