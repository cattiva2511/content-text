P>
M>
	За кратко настанил се в този мой градински квадрат,
	където вечерта още не иска да напусне очите ми,
	хубаво е
	да мога сега да кажа: хубаво е
	как небето се прояснява и любовта ме замайва,
	всичко след толкова безумия и скитания,
	да заудрям по едно уседнало сърце, усещаш
	удар с нож дълбоко във вкоравената гръд
	РАДОСТТА.

	Щом остроумието ми не променя страната,
	устата ми заговаря веднага,
	— ръката се вдига и клепачът се спуска за нищо —
	но докато все още дишам, пуша и съществувам,
	докато все още тъгата ме разяжда
	и все още моето щастие ме интересува,
	искам
	онова, от което аурата ни припламва,
	да възхваля с несдържан език!

	Дръзка в прелестта: Тебе,
	когато нощта вече хвърля своя плащ
	върху твоята неука плът, всички неща
	се обръщат откъм тленната си страна,
	а от обилния мрак струи
	тъмно веселие…
	Аз обаче отсам и оттатък челото си не назовавам
	освен любовта нищо друго,
	което ме държи и ми действа.
M$
@@	1976
P$
