P>
	Днес мама има рожден ден Тя крачи
	през слънчогледовата нива по ниските
	гробове на братята ми откъдето в дъжд дъги
	разцъфват пълни месеци възлизат и залязват
	между слънчогледите а пеещи
	петли излитат Пред вятъра на нивата
	кораби се носят към Колхида Също тъй
	под слънчогледите лежат разпръснати
	много градове със златни циферблати по часовниците
	на кулите и всички бият заедно когато
	мама крачи през слънчогледовата нива
	покрай детските пораснали глави на слънчогледите
	чиито личица се озаряват едно-друго те си шепнат
	нещо от което се разсмиват и опрашват
	докрай а котки тигрово нашарени
	шумно мъркат и се галят о стеблата
	докато последните гоблени бъдат
	навити на руло Сегиз-тогиз на нивата
	се приземяват космонавти за шепа слънчогледови
	семки Ах в самия край на хоризонта който
	вече се разтапя от безумните молби на новите и нови
	синове и дъщери сред пладнето самотно чака
	за мама най-бялата и призрачна жена В кръга
	на сърпа й приляга точно пита слънчоглед
	и сигурно жената ще й зададе въпроси ала
	мама ще знае всичко там за слънчогледите
	защото днес завинаги тя има рожден ден

@@	1979
P$
