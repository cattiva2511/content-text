P>
	Сред сумрака един човек развеждаше
	изящни дами под малинова луна,
	следваха ги кучета и птици,
	муцуните и човките им бяха пълни с крясък
	и предубеждение към слънчева Испания.
	А след това се появиха слонове,
	в откритите кресла на гърбовете им
	видяхме кукли, също призраци на кукли,
	да странстват там към някакво потайно Мексико.

	И всички зацвъртяха мрачно
	за техните души на лунатици,
	а те брояха такта с ноктите си
	и додето грееше вечерницата, там стояха
	като изваяни от лунна светлина, засмени лилипути.

@@	1958
P$
