P>
	Не винаги те виждам
	с моите очи, виждам те и
	с твоите очи, картина след картина
	кръжи в наплива пред ретината.
	Има разни обяснения
	и все пак всички си приличат, сенки,
	стичащи се над листата.
	Но ако картината не зная,
	все пак я виждам,
	с така наречените собствени очи,
	които тъкмо гледат облаците как
	над върховете там на Алпите
	от вулкани и от сняг изригват.
	Сред тях ти беше у дома си —
	и пак е тъй.
	Сега не се нуждаеш повече от никого,
	който да те вижда с твоите очи,
	и все пак не е напразно,
	каквото следва от това, а то е,
	че вече, както казват, дишаш,
	и внезапно спираш.
	Ела в най-хубавата си премяна.
	Огледай се.
	Кажи ми кого виждаш.
	Които и да сме,
	тук не сме завинаги.

@@	1992
P$
