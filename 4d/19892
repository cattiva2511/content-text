P>
	Вън — снежна буря. Нощ. Мъгла и скреж.
	Палачът ми е гост. С усмивка пряма
	той казва: „Време ти е да умреш,
	но искам всичко да обсъдим двама.

	Ще можеш да живееш втори път
	с глава на кит и ялова утроба,
	като чудовище с маймунска плът,
	което в миг ще изпълзи от гроба…“

	Вън — снежна буря. Трябва да избирам
	„или-или“, преди в очите здрачът
	горите и морето да обгърне.

	А богове така и не съзирам…
	Какво да отговоря на палача?
	„Плътта ми нека в леш да се превърне!“

@@	1962
P$
