P>
	лято, каквото никога не се повтори. —
	нищо не е истинско освен нощното дихание на езерото,
	освен езика на предметите, с черни очертания;
	покоят стигаше гнездата на спящите в папура птици.

	за миг си отпочина лятото.
	в листака на дърветата безшумни стъпки,
	лятната пътека водеше през валове от облаци,
	нежни писмена сред пасбището на нощта.

	езерото замъглено огледало,
	в хладното дихание на водата
	се гмурна двойка думи:
	предвкусване на ръкостискане и ново място.

	два мига, бегла съразмерност, отвята от устата.
	по-трайно не е нищо
	от небесните посоки,
	които ни отнасят с дългите си длани.

@@	1968
P$
