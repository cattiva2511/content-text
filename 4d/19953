P>
	Когато слязох през прахта
	по изсъхналия склон,
	автобусът бе си тръгнал, мина
	със залостени врати,
	видях как островът изчезва
	надалеч в омарата, без зеленина,
	видях водата да искри
	през плътността
	на тишина, лъчи и следобяд,
	видях вълните,
	ласкаво разлиствани от вятъра.

	Лятото си тръгна и застина
	в този миг
	за друга, следваща година.
	И аз си тръгнах, но стоях, бях там
	и нямах нищо,
	хляб, дори вода,
	или торбичка грозде,
	само тази гледка,
	тази тъй далечна, лека синева
	в пространството, в очите.

@@	1980
P$
