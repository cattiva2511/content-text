P>
	С право на възпитание
	и все пак
	постоянно заплашван от своите възпитатели;

	с раздвижен език
	получил право на глас
	и все пак
	постоянно заставян да си затварям устата,

	аз крача —
	вече веднъж го изрекох —
	все така в кръг,

	отправен, значи, към себе си
	за добро или лошо,
	известявам:

	що се отнася до мене,
	така аз съм аз.

	Езикът на змията
	е по-ловък от моя,
	кожата на хамелеона
	се нагажда по-съвършено от моята
	към владеещите в момента условия.

	Моите преимущества, признавам,
	са сравнително малко: но,

	че не умея да пълзя
	и да променям цвета си

	според желанията,
	също е милост, за която

	не трябва да благодаря на никого,
	освен на самия себе си.

@@	1981
P$
