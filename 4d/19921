P>
	Бледочервеното слънце изтеглят те в Ринското торфище,
	бледочервено и кръгло, то плува в небесната супа,
	бледочервено и кръгло, и късно — а ние се люшкаме,

	ние се люшкаме, здраво затънали в земната супа,
	ние се люшкаме, в пот се обливаме, мъчим се с ръчните багери,
	долу под синьото слънчево знаме в пот се обливаме

	още преди да изтеглят те слънцето — само за няколко гроша,
	за обгорели плещи` и за кал по ушите, за евтин салам,
	но и за сухите ниви, за ма`слото, хора, за ма`слото!

	Заради ма`слото ровим отчаяно с ръчните багери,
	пълним гръдта си с надежда и слава, изравяме ново отечество
	още преди да е грейнало слънцето в Ринското торфище,

	още преди да се люшне, блестящо и жълто, над нас в небесата,
	ние се люшкаме с жалките багерни кофи под синьото слънчево знаме
	още преди да се люшне, блестящо и жълто, добро като истинско ма`сло!

@@	1970
P$
