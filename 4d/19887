P>
	Никога добри не бяха времената,
	в които идвах да живея и в които
	смъртта си дирех. Дето да попаднех,
	все се връщах пак при търпеливия Харон
	и двама се понасяхме из мрака…

	Изглеждаше, че в кръг се движим,
	сякаш пътя сме объркали, не виждах
	да струи реката, като в езеро гребяхме…
	На който бряг да стъпех, срещах вятър
	и живот — села, часовници,
	сняг, камъни и дъжд.
	Но никога не зърнах Нищото.
	И никога добри не бяха времената,
	в които идвах да живея и в които
	смъртта си дирех…

	И за да свърша най-подир, отпуснахме греблата,
	спряхме неподвижно сред реката;
	от лодката да скоча се страхувах,
	боях се, че там долу
	в царства` по-други ще попадна.

	Смъртта да търся сред водата
	не беше редно. Сетния тютюн
	си поделихме и зачаках някоя акула,
	та Харон на нея да ме хвърли…

	Някога по тези брегове кипял
	за всекиго живот,
	но разделени сме били от лятото и зимата
	и скоро сме загубили завинаги
	земята камениста…

	Харон мълчеше. Безразличието
	на господаря му го правеше ленив.
	Накрая ми подвикна насмешливо: „Значи,
	ще трябва пак да слезеш някъде
	и пак да заживееш, може би
	край оковани в лед реки
	или пък в белите небостъргачи
	на някое потънало Чикаго,
	където светлина ще се процежда от небето…“

@@	1962
P$
