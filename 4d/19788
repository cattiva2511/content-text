P>
#	I

	Понякога тъй се случва,
	че любовта ни внушава
	да станем различни от това,
	което сме.
	Ние го вярваме,
	додето любовта
	все още е по-гласовита
	от нас самите.
	Но уви, любовта
	трябва да си поеме дъх.
	Тогава отново чуваме
	себе си,
	тогава вече не можем
	да станем, каквото желаем,
	тогава трябва да бъдем такива,
	каквито сме.

#	II

	Не любовта
	ще ни промени.
	Други ще станем само,
	когато вече не можем
	да се понасяме,
	когато вече
	не сме си достатъчни такива,
	каквито сме.
	Разбира се —
	да променим себе си
	са нужни сили,
	с които
	се градят светове.
	Но едничка любовта
	ще ни даде
	силата за това.

@@	1968
P$
