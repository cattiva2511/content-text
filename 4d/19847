	[* Йенидзе — ориенталски стилизирана стара цигарена фабрика в Дрезден, която днес служи за атракция. — Б.пр.]
P>

	Градът, прорязан от пропасти каньон, в който
	Се изгубват всички спомени, които
	Все още имам. Хълмовете на Льосниц*:
	Белите слонове на Хемингуей,
	[* Градче в западната част на Ерцгебирге, заобиколено от високи хълмове. — Б.пр.]
	А там някъде, където една любов започна
	Или свърши, и днес още нещо
	Ни отнася отвъд във въображаемото
	Царство на справедливостта.
	Пристигнах и все още се намирам
	В разпра с глупостта, тази могъща
	Сила, която помрачава вечерта. Насреща ми
	Благородните мащаби на един дворец,
	Подчертаващ опасността от красотата,
	Която остава безсловесна и фактически
	Не е нищо друго освен началото на ужаса.
	Черните ангели, разперили криле,
	С мечовете си от огън все още
	Владеят долината, която е готова
	Да приюти новото хилядолетие, сякаш
	Сега настъпва време и за мен
	Да посетя мястото на окончателността:
	Гняв, тъга и чувството, че никога и
	Никъде не си пристигал, макар
	Цените на полетите да спадат и
	Изпаренията на бензина
	Да замъгляват чело`то.
	А ти, окопалата се в своята кула,
	Хилядолетна нимфо,
	Докато аз, поразен от треска,
	Обратно отпътувам към своята барака.

@@	2000
P$
