P>
	Жена. Палто. Преметнат шал. Чадър.
	Зад нея ден, пред нея нощ студена
	отваря своята врата. Къде отива?
	Тя влиза като в божи храм във нея.
	Кой бог отслужва нощна литургия
	отвъд, отвъд вратите на нощта?
	О, ти богослужение на любовта
	и тайнство божие, къде си?
	Кой те дарява на една жена —
	кой те отнема някога от нея?

	Жена. Палто. Преметнат шал. Чадър.
	Зад нея нощ, пред нея ден изгряващ
	отваря своята врата. Къде отива?
	Жена излиза от нощта — жена
	налюбила се и затуй красива.
P$
