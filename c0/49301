P>
	— Ще ти целуна ръцете,
	и двете — и плюса, и минуса,
	за да усетя как работи
	електрическата система
	на твоето тяло.
	— Внимавай да не изгорят бушоните ми
	от късото съединение!
	— Ще ти целуна челото,
	за да мога да проверя
	морзовата система,
	която работи зад него.
	— Не докосвай моите тайни!
	Защо ти трябва
	да умираш от ревност?
	Те са само мои.
	— Ще целуна очите ти,
	защото са страшно дълбоки
	и не знам какво има
	на дъното им.
	— На дъното е огнището
	на душата ми. Въглените
	са покрити с пепел.
	— Нищо. Ще ти целуна
	устните, за да узная
	докъде стига една целувка.
	— Не разравяй жарта —
	ще се изпариш. Опасно е.
	— Няма. Само ще те целуна…
	— Не-е-е!… Дъхът ти е огнен.
	Ще избухне пожар от него.
	— Тогава и двамата да изгорим.
P$
