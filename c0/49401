	Роден през 1909 година, проф. С. Н. Паркинсон произхожда от Бърналд Касъл — графство Дърхям — Англия. Получил е образованието си в училището Св. Петър (департамента Йорк) и след това в университетите в Кембридж и Лондон. После се е занимавал с разнообразна дейност: бил е художник, учител, военнослужещ, журналист и писател. Известно време е бил член на научното дружество на Емануел Колидж-Кембридж, след това е бил професор по история в университета в Малая — от 1950–1958 г. След това е преподавател в Харвардското училище — шата Илинойс (САЩ) и в Калифорнийския университет в Бъркели (близо до Сан Франциско.)
	Той твърди, че първият си урок по администрация е научил през време на служенето си в Генералния щаб на войската през време на Втората световна война.
	Изглежда обаче, че съчетаването на трите служби, на които е бил, са му дали материалите, върху които той изгражда знаменитите свои „закони“.
	Проф. Паркинсон е автор на десетина исторически и политикоикономически трудове, като: „Търговията в източните морета“, „Възходът на пристанището Ливерпул“, „Еволюция на политическата мисъл“.
	Най-широка популярност обаче получиха неговите три „закона“: 1. „Законът на Паркинсон — или по следите на прогреса“; 2. „Законът и печалбите“; 3. „Закон на Паркинсон № 3“. Напоследък „Литературная газета“ съобщи, че е излязъл четвъртият — „Закон на Мисис Паркинсон“.
	Проф. Паркинсон има пет деца и живее на остров Гурнси от Нормандските острови. Често обаче напуска острова, за да пътува из Европа и Азия.
