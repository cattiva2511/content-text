P>
	В нощта преди рождения ти ден
	навярно сняг на пръсти е преминал,
	далечен вик застинал като мина
	във въздуха и снежен Пиеро

	застанал под прозореца ти удивен,
	засвирил въздуха на снежно пианино,
	обадило се ехото на окарина,
	прозвънвал студ, заскърцало перо

	по твоето стъкло, стих затаен
	останал върху него, в светлосиньо
	трептял далеч денят, облечен в пелерина,

	и вятърът, повел липите на хоро,
	така и не заминал, под прозореца застинал
	в нощта преди рождения ти ден.
P$
