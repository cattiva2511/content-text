P>
	Хотелът беше стар като реликва.
	До входа мексиканка с къдрав кок.
	Два ангела с фанфари на корниза
	и любопитна прелъстителна луна.

	Леглото бе паянтово и скърцаше.
	Ръцете ти се впиха в белия чаршаф.
	А в ресторанта свиреше до подивяване
	със пълна сила негърският джаз.

	Когато се обличаше пред огледалото,
	кривеше странно твоя образ то.
	По стълбите кръжахме после като прилепи,
	докато в миг „Защо бе нужно?“ ме попита ти.

	Навън ни срещна вечерта. Калканът
	ни гледаше втрещен. И вятърът.
					И оня нощен бар.
	И двата ангела с фанфарите над него.
	И мексиканката със къдравия кок.
P$
