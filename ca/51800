P>
	От високо грижите изглеждат дребни
	и светът е по-широк.
	Човек могъл би
	от небето да си гребне
	и да пие
	синия му сок.

	Но слезем ли,
	животът пак се връща,
	какъвто си е всеки ден
	и всеки час.
	И грижите са все един и същи,
	същите сме ти и аз.

	Умират бързо крехките надежди,
	посипани от делничния прах.
	И краткото издигане изглежда
	като безсмислена лъжа.

	И пак въртим се,
	на колело подобни.
	И всеки е към нещо устремен.
	И всички дни са сякаш пробни.
	А все не идва
	истинският ден…
P$
