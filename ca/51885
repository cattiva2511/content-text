P>
	Ще те рисувам
	като те докосвам с пръсти
	тъй нежно,
	че връхчетата им
	да чувстват как дишаш,
	започвам от овала на лицето ти,
	дланта ми го обгръща
	и гали сребърните нишки по косите ти
	извивката на ушната ти мида
	потъвам в меката възглавничка
	и по контура на брадата
	се спускам до трапчинката, която ти придава
	излъчване на джентълмен,
	когато я оставиш необръсната,
	разливам се в копнеж по устните ти,
	нежни, меки
	създадени да ми шептят любовни думи,
	леко ги целувам
	чувствам как спираме да дишаме,
	за да оставим мига да продължи по-дълго,
	потъвам в цветовете на очите ти
	оглеждам се там дълго, дишам,
	насищам се с живот,
	и се отпускам в прегръдката на раменете,
	горди и красиви,
	те са ми сила и закрила по дългия ни път
	пресичам бавно хълмовете на гръдта ти
	и обживявам всеки миг
	достигам долината на корема
	изгубвам нишката на дните,
	часове по-късно
	рисувам с топлината на бедрата си
	по твоите
	докосвам леките ти стъпала,
	преминали през светове
	преди да срещнат моите
	и да се слеят с тях по вечния ни път,
	живея бавно детайлите на красотата ти
	за кратко се насищам с теб
	и в тези мигове
	никой не знае повече от мен за Любовта.
P$
