P>
	Ако в самотен миг ти стане тъжно, ми пиши! —
	Ще чуя твоя „вик“ — дори далече да си ти…

	И нищо, че в нощта изгубените дни тежат…
	Светулки от мечта дано все пак те утешат!

	И нищо, че с тъга ни се усмихна Любовта…
	А можеше сега да ни целува топло тя…



	Ако в самотен час ти стане тъжно, ми пиши! —
	И нищо че от нас остана спомен от сълзи…

	Шептяха ни звезди… Цъфтеше моята душа…
	Откъсна цвете ти — умряха другите цветя…

	За мене си спомни, пречистена от тиха скръб.
	И твоите сълзи във тъмното ще заискрят…



	Ако в самотен ден ти стане тъжно, ми пиши! —
	И нищо, че над мен земята черна ще тежи…
P$
