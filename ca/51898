	Признавам, че не бях чел нищо от Ф. Пол Уилсън, преди Коста Сивов да ми прати своите преводи, но разказите веднага ме грабнаха. Разнообразни като тематика, подбрани от различни периоди от творчеството на автора, всеки със своя собствена стойност.
	В кратките бележки към разказа „Ноемврийска игра“ (продължението на „Октомврийска игра“ на Рей Бредбъри), Уилсън споменава, че все още опитва да напише разказ, който да въздейства на читателите, както разказът на Бредбъри е въздействал на него.
	Е, според мен, в този сборник има такива.
	Аз, като читател, бях впечатлен от разказите и особено от:
	„Зарод“, „Сънища“, „Когато беше прекрасен“…
	Изключително съм благодарен на Коста Сивов, който освен труда по превода, уговори с автора издаването на книгата. Благодарен съм, че предпочете тя да излезе при нас.
	Благодаря на редакторката Кети Илиева и на художника Мирослав Георгиев.
	Огромни благодарности и на Ф. Пол Уилсън, който се съгласи да зарадва феновете си в България още веднъж, а сигурен съм, ще намери и нови с настоящия сборник.
@	Явор Цанев
