	Един човек дружел със скъперник. Веднъж отишъл той при скъперника и му казал:
	— Аз заминавам на дълъг път! Подари ми твоя пръстен, ще го нося винаги, няма да го сваля от пръста си. Като погледна пръстена, ще си спомням за тебе!
	— Ако искаш да се сещаш за мене — отвърнал скъперникът, — гледай пръста си. Щом го погледнеш, веднага ще си спомниш, че си искал пръстен от еди-кого си, а той не ти го е дал.
