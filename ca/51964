P>
	Топла обич подари ми ти…
	И за теб сърцето ще тъжи…
	Слънцето не ще изгрее пак —
	и в душата ще е студ и мрак.

	Ако си тръгваш ти завинаги —
	вземи със себе си мечтите ни!…
	Дори ръцете и очите ми —
	вземи ги ти!…

	По-добре е да съм без ръце —
	щом не галя твоето лице…
	По-добре е да съм без очи —
	щом не виждам, че до мен си ти…

	Ако си тръгваш ти завинаги,
	мечтите, любовта — пази ни ги!
	А като стигнеш там, отвъд — звънни,
	звънни ми ти!…
P$
