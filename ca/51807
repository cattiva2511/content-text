P>
	Твоята искреност ме сломи —
	безпощадна и ясна.
	Свела глава,
	ти гледаше малката ваза.

	Гласът ти трепереше
	от болка,
	от мъка,
	от страх!

	Но сили намери
	и всичко ми каза.
	Очи не повдигна
	от празната ваза.

	Твоята искреност ме сломи —
	безпощадна и ясна.
	О, как в изневярата си дори
	можеш да бъдеш прекрасна!

	Аз се гърча, безсилен
	да те обидя.
	Жив ме изгаря
	страшният огън! —
	Изневярата ти простих,
	но искреността ти —
	не мога!
P$
