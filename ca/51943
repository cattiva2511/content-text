P>
	Ти си мило, хубаво момиче —
	със искрица жива във очите…
	Но защо си тъжна, мълчалива?
	Любовта ли ти не си открила?

	Любовта е лястовица бяла —
	светлина, в очите заблестяла…
	Тя лекува болки безнадеждни…
	Тя лети над пропасти безбрежни…

	Ти повярвай — жива Любовта е!
	Ти дано да видиш как сияе!…
	Ще помилва тя очите росни.
	И сърцето нежно ще докосне…

	Ти си чудна лястовица бяла…
	И мечта, над пътя полетяла…
	Който в тебе вярва — ще те зърне…
	И скръбта в любов ще превърне…
P$
