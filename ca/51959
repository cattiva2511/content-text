P>
	Имам пет сестри поробени —
	със стрели, в души прободени…
	И едничка бедна майчица —
	майчица, до гроб страдалница…
			Кой ще облекчи съдбата й?
			Кой ли ще спаси децата й?…

	Имам и земя продадена.
	И страна, без жал ограбена…
	И баща с уста немеещи,
	болен, със очи тъмнеещи…
			Кой ще утеши бащите ни?
			Кой ще озари очите им?

	Имах си звезда — Вечерница…
	Но излезе тя неверница…
	Имам шепа черни спомени
	и мечти — сълзи отронени…
			Кой ще утеши душата ми?…
			Кой ли ще спаси земята ни?…
P$
