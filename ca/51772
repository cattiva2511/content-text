P>
	Как здраво се заклещих
	между потока и брега…
	И виждах как тече водата
	и как плувците плуват
	с опиянение към бъдното,
	а сред плувците — мъртъвци.
	Напразно ги потапяха
	гмурци с акулски зъби —
	те пак се появяваха
	с траурна тържественост…
	Един мъртвец край мен се носеше,
	в ръката му се впих
	и изкрещях —
	къде е изворът,
	къде е краят?
	Ръката здраво ме повлече
	и тръгнах,
	без да виждам
	накъде…
P$
