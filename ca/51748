	На един човек изчезнали сто рупии от дома му. Той подал жалба до съдията. Съдията извикал всички, които живеели в същата къща, раздал им еднакво дълги пръчици — всекиму по пръчица — и казал:
	— До утре сутринта пръчицата на крадеца ще порасне точно с един пръст.
	След това съдията се сбогувал с всички и си отишъл. Крадецът повярвал, че пръчицата му ще се удължи, изплашил се и отрязал от нея парченце, дълго един пръст.
	На сутринта съдията дошъл, разгледал пръчиците, разбрал кой е откраднал парите и ги взел обратно. А крадеца наказал.
