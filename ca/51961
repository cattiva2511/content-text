P>
	Блести красавицата лунна,
	за светлата любов шепти…
	И се оглежда МОЖЕ БИ
	във огледалото на Дунав…

	Тя цяла нощ мечтае будна,
	трепти с небесна красота —
	и МОЖЕ БИ въздиша тя
	по сините очи на Дунав…

	А МОЖЕ БИ с усмивка чудна
	тя нещо с лунен лъч плете…
	И — както майка на дете —
	разказва приказки на Дунав…

	А МОЖЕ БИ с целувка лунна
	жадува да го стопли тя…
	И ти сънуваш любовта
	над сънните води на Дунав…
P$
