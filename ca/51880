P>
	Водата на живота е целувката на устните ти,
	рисувани да са врата на Словото и Песента,
	политам нависоко
	събирам си палитра от късчета дъга
	и бели летни облаци,
	и спущам се към теб
	с душата си внимателно рисувам
	контурите на твоята душа
	посипвам ги със мека светлина
	изпъстрям ги с любовна музика
	и силата им се възражда
	отлитаме
	във въздуха телата ни се сливат
	и формата е по-голяма и по-силна
	душите ни обливат в цветовете си
	света под нас
	променят го като през цветна призма
	и той се съживява за нова пролет
	с песента на нашата душа,
	над нас прелита звездното небе
	улавям лъч от светлина и го втъкавам
	в нашата звезда.
P$
