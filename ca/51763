P>
	Аз се помолих Ботеву
	в сърцето и в душата си…
	И помирисах люляка
	от Вазова.
	В зори дочух —
	насън ли? —
	песен на Славейков.
	И оцветих тъгата си
	при Бояджиев
	(по-късно оптимизма си Вапцаров)…
	Скитах подир сенките на облаците
	и спрях под сянката на Яворов.
	Запуших уморен
	и ме обгърна Димчо.
	А пред очите ми —
	видение на Лилиев…
	Денят бе Ясенов.
	Въздъхнах — Смирненски…
	Да се венчая ли при Попдимитров?…
	Но свърнах по пътечката
	и пийнахме по чашка със Пелин
	под манастирската лоза…
	А вечерта от хълма чух тромпет
	и зърнах кръста Христов…
P$
