P>
	„Подай ми своята ръка —
	вземи от мене топлота!
	Вземи от моята душа
			искрица светлина!“

	„Жесток и злобен е светът!
	И всеки миг живот е смърт…
	След мъртъвците с тиха скръб
			и живите вървят…“

	„Дано тъгата ти заспи!
	И болката да се стопи! —
	Все още в моите очи
			надеждата трепти…“

	„Ала пред мен е тъмнина!
	Заспива моята душа…
	И ще премина през нощта
			реката на скръбта…“

	„Моля те, недей заспива!
	Моля те, недей заспива! —
	Нека да са топли твоите ръце!…
	Моля те, недей изстива!
	Моля те, недей изстива! —
	Нека да ме топли твоето сърце!…“
P$
