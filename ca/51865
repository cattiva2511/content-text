P>
	Да преживяваме Любов във всеки миг
	е истина и път за сетивата ни
	създадени сме с теб
	да се оглеждаме един във друг,
	тъй както Вселената се обновява
	в красивото ни огледало,
	наречено Живот

	нозете ни се сливат в една следа
	през времето и световете
	ръцете ти са светлина
	в прегръдка ръцете ми ще те подкрепят
	ще опознаваме вселените на новия ни Дом
	един на друг в очите си
	ти си светлолилава мекота
	аз съм небесносинята устойчивост
	ние сме Любовта.
P$
