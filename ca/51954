P>
	Сеем със надежда цвете красота.
	Но се ражда злоба… И тъга расте…
	И когато грейват нежните цветя —
	късат ги в нощта незнайни зли ръце…

	Но една добра душа над нас лети —
	като блага вест от вечните звезди…
	Моли се цветята пак да разцъфтят…
	Моли — добротата да спаси света…

	Ражда се надежда, щом добра душа
	сее красота с ръцете на дете…
	В утрото изгряват нежните цветя —
	слънцето ги гали с ласкави ръце…

	Ако бяхме по-човечни и добри,
	нямаше Земята вечно да кърви…
	Нека ни целуват слънце и роса!
	Да цъфти в сърцето цвете красота!…
P$
