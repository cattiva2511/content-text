P>
	Светлооки, светлоруси,
	бързат — целите сияйни.
	Те си шепнат помежду си
	и споделят малки тайни.

	Красота и нежна сила
	от телата им ухае —
	дъх на цвят, на билка дива,
	дъх на чистота и здраве.

	Като лястовички мили —
	чик-чирикат, без да спират.
	Ученици закачливи
	закачливо им подсвиркват.

	Вид си дават, че не чуват,
	но да скрият те не могат
	как гърдите им вълнува
	най-щастливата тревога…
P$
