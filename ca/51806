P>
	Небето беше свъсено, мъгливо.
	Бях мрачен, на света сърдит.
	Дочух как малчуган крещи щастливо:
	„Улучих те! Застрелян си! Убит!“

	Потръпнах аз и болка сви сърцето…
	Потъвах във снега от тиха скръб.
	И както крачех бавно сред момчетата,
	в миг снежна топка ме удари в гръб.

	И кипна възмущение в гърдите
	от този детски невъзпитан нрав…
	Но само щом си срещнахме очите,
	стопи се мигом бурният ми гняв.

	В очите им видях усмивка детска.
	Припомних си, че бях и аз дете…
	И парна ме в гърдите кръв гореща:
	аз вече бях със топка във ръце.

	И в утрината, още много тиха,
	нададоха децата боен вик.
	Срещу „врага“ си бързо се сплотиха:
	градушка топки ме обсипа в миг…

	Небето светна — стана мило, ведро…
	Деца, благодаря за този ден!
	О, вие ми го подарихте щедро.
	Предавам се! Щастлив съм! Победен!…
P$
