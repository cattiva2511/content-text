P>
	Цвете в градина красива растяло.
	Цвете разцъфнало и прецъфтяло.
			Цвете въздъхнало —
			вече изсъхвало…
			Цвета откъснала
			цвете заспало…

	Цвете сълзица отронило тихо.
	Цвете на Цвета продумало тихо:
			„Късно откъсна ме —
			есен е късна…
			И няма във стаята
			да ти ухая…“

	Цвета погалила тъжното цвете
	и го целунала тя по лицето:
			„Ти още живо си,
			още красиво си.
			И не тъгувай,
			а слънце сънувай! —

	Пролет усмихната пак ще засвети…
	Ти ще си имаш деца, мило цвете…
			С устни ухаещи
			ще украсяваш
			градината светла,
			детето на Цвета…“
P$
