P>
	От малката ти бяла длан
	божествен символът заплува по реката
	с него се спусна лодката,
	в която ще пътуваме нататък
	минаваме край острови с дървета,
	под чиито сенки за кратко сме отдъхвали
	по пътя ще се храним с любовта си
	поехме бавно по реката
	дланта ти топли моята
	сгушена съм
	в прегръдката на раменете ти
	лицето ти докосва бузата ми
	чувам как дишаш с полъха на вятъра
	и устните ти се разлистват
	в целувка
	свенливи от нежността на близостта ти,
	очите ми пътуват по траекторията на реката
	любовни думи пишат по водата,
	които написани по ноти
	шептиш в ухото ми.	
P$
