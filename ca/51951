P>
D>
	На Албена К.
D$

	Благословена си, Албена —
	със слънчева душа дарена!
	Вълшебно слънце те целува —
	то с тебе през деня пътува…

	Очите ти са пълнолунни…
	Гласът ти — със звънливи струни…
	В душата ти небесно-земна
	е скрита може би вселена…

	Благословена си, Албена —
	приятелка добра, безценна.
	Усмихната и сладкодумна,
	жена и хубава, и умна.

	И слънчева, и отзивчива,
	учителка сърдечна, жива…
	И майка, и жена — любима…
	Благодарим ти, че те има!
P$
