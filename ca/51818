P>
	Ако не бяхме фантазьори,
	как щяхме на този свят да живеем!
	Как щяхме да стигнем просторите,
	как щяхме песни да пеем!

	Всичко се ражда от фантазия:
	и спускането в недрата дълбоки,
	и песента на летежа — тази,
	която ни въздига над болките…

	Фантазьорът гърдите разтваря,
	сърцето болно изважда
	и като в приказка стара
	здраво сърце присажда…

	Ако не бяхме фантазирали,
	как щяхме да обичаме!
	Та нали си избираме
	измислените от нас момичета!…
P$
