P>
E>
	„Жътварка пее нейде в полето…“
@	Хр. Ботев
E$

	Майка откърмила три сина мили…
	Паднал единият нейде до Пирин…
	Вторият скита в чужбина неволен…
	Третият — болен — край Дунав се моли:

	„Тежка, кървяща е моята рана.
	Дай ми ръката си, майко — да стана!…
	Виждам земята ни — пуста, чернее…
	Няма жътварка в полето да пее…

	Виждам, по пътя върви върволица —
	старци безпомощни, бедни старици.
	Хиляди, молещи за милостиня,
	мрачни, отчаяни, като в пустиня…

	Майчице скъпа, със черна забрадка! —
	Кой ти погубва земята, децата?…
	Майчице родна, с душа на орлица,
	ти запали и за мене свещица!…“
P$
