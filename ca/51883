P>
	Докосваш връхчето на розата
	тя те обгръща нежно
	сливаме в едно диханието си
	издишваш — вдишвам
	издишвам — вдишваш
	енергията се завихря и се разлива на вълни
	към периферията
	допира линията на невидима окръжност
	и се завръща в центъра,
	където се пречиства и усилва всеки път
	през нас
	ние сме малко божествено дихание,
	което твори и разширява
	своята вселена
	случва се в мига
	тук и сега
	всичко е време и безвремие
	любя те
	е съвършена дума и означава
	обичам те и правя с теб любов
	за цялата вселена
P$
