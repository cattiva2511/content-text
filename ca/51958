P>
	Край морето се събрали
	девет български моми.
	И хоро са заиграли
	край вълшебните вълни.

	От Балкана ги видели
	девет български момци.
	Песен българска запели,
	при момите са дошли.

	Българско хоро извили
	чудните моми, момци.
	Да играят — са решили, —
	докато Луна заспи.

	Гледа ги Луна красива
	със учудени очи.
	И Луната не заспива —
	с нова светлина блести…

	Българско хоро играят
	и до днес моми, момци…
	Гледат ги с възхита тайна
	и сияйните звезди…
P$
