	[* Публикувано за пръв път в Българан. Седмично хумористично списание. София, г. VI, бр. 7 от [12 февруари] 1921 г., с подпис: _Нагел Смуглий_. Посмъртно печатано в Българан, г. VIII, бр. 34, 1923 г. с неправилната бележка: „Настоящето стихотворение на покойния поет Ведбал сега се печата за пръв път в „Българан““. В Института за литература има запазен авторски ръкопис с дата 12 юли 1921 г. и подпис Ведбал (инв. №202). Печата се по ръкописа.
	Варианти в Българан: мотото липсва; стих 5: И дните прелитат над нас; след стих 8 следва:
P>
	Безумци, едва ли, едва
	ще дигнем завесата ний
	и вечно зад бледи слова
	стоцветна душа ще се крий.
P$
	Стих 10: ще тръгнеш под сватбен венец; стих 12: ще дойда като чужденец; стих 13: Аз — с погледа на истукан; стих 16: за нашата странна любов. Стих 20: ще плачат две болни души.]
P>
E>
	„Кажи ми, ледено сърце!“
E$
	Под черни ресници трепти
	звездата на огнен копнеж,
	а все тъй безмълвна си ти
	и ръсиш усмивки от скреж.

	И дните минават над нас
	бездомни кат сини мъгли
	и стене сподавена страст
	под хладни гранитни скали.

	А празник ще бъде и ти
	ще тръпнеш под сватбен венец
	и там за последно прости
	ще дойде смутен чужденец.

	Аз — бледен, студен истукан,
	ти — властна над шеметен зов:
	ще звъннем стакан о стакан
	за нашата светла любов.

	И няма нас дух непризван
	от светлия миг да лиши:
	в смеха на празнуващ стакан
	ще плачат две болни души.
P$
