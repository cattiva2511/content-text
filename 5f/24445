	[* _Публикация:_ Публикувано за пръв път в Българан. Седмично хумористично списание. София, г. VI, бр. 2 от [8 януари] 1921 г., с подпис: _Ведбал_. С известни изменения е поместено в Сборник Българан. Хумористични стихове и проза. Подбрал и наредил Ив. Х. Генадиев. София, 1921, 110 стр. (стр. 99). Печата се по текста от Сборник Българан.
	Варианти в Българан: разменени са местата на втора и трета строфа, трета строфа е втора, а втора — трета; стих 23-24: помогнете // за някой и друг стакан; стих 33: чакаме ви в тих копнеж.]
P>
	Гости стари,
	коледари,
	чакаме ви с тих копнеж;
	на косите
	ви са свити
	бисерни венци от скреж.

	Донесете,
	украсете
	трикольорния ни флаг
	и хазната
	вместо с злато
	с тънки листове варак.

	В път далечен,
	безконечен
	скита президента сам,
	вразумете
	и върнете
	ни го здрав и читав нам.

	Пълна бъчва
	не заръчва
	никой днес за армаган,
	но решете,
	поднесете
	някой пълничък стакан.

	А през дните
	мразовити
	с ласки женски сгрейте нас;
	и най-сетне
	безмонетни
	да не тръпнем всеки час.

	С тези дари,
	коледари,
	чакаме ви с тих копнеж,
	на косите
	ви са свити
	бисерни венци от скреж.
P$
