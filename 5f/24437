P>
	Уилям Сароян казва: „Аз провалих
	живота си като се ожених два пъти
	за една и съща жена.“

	винаги ще се намира нещо да провали живота ни,
	Уилям,
	всичко зависи от
	какво или кое
	ни открие
	първо,
	ние винаги сме
	узрели и готови
	да бъдем
	взети.

	проваленият живот е
	нещо нормално
	и за мъдрите
	и за
	другите.

	чак когато този провален
	живот
	стане наш
	тогава
	ние разбираме
	че самоубийците,
	пияниците, лудите,
	затворниците, дрогите,
	и т.н.
	са толкова обикновена
	част от съществуванието
	колкото гладиолите
	дъгата
	ураганът
	и нищо
	да не остане
	в кухненския
	шкаф.
P$
