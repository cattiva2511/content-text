	[* _Публикация:_ Публикувано за пръв път в Българан. Седмично хумористично списание. София, г. VI, бр. 18 от [30 април] 1921 г., с подпис: _Ведбал_. Поместено в Календар Българан за 1922 г. Под редакцията на Ведбал и Светослав Минков, г. IV, София, 1922, 96 стр. (стр. 15). Печата се по текста от Българан.
	В Календар Българан последните две строфи са изоставени.]
P>
	Вий тръгнете из града,
	разнесете блага вест —
	телеграма има днес
	твърде важна, господа!
	Да, да, да —
	твърде важна, господа!

	Българският славен край
	няма дългове безчет —
	лигата народна* вред
	[* _Лигата народна_ — Обществото на народите — международна организация, създадена през 1919 г. на Парижката мирна конференция на държавите победителки във войната. Официално предназначението на Обществото на народите е да поддържа световния мир, уставът му формално предвижда ограничаване на въоръженията, взаимно гарантиране на териториалната цялост и независимост на неговите членове. На практика обаче Обществото на народите се превръща в послушно оръдие на англо-френските империалисти за борба с революционното и национално-освободително движение и на първо място за борба срещу Съветска Русия.]
	опрощава ги от май.
	Май, май, май!
	Май е днеска, то се знай!

	Само туй да е поне!
	Ами идва в „Българан“
	важен мъж богоизбран,
	със цилиндър и пенсне.
	Не, не, не —
	мисля нямаше пенсне.

	Той усмихва се, сияй
	и продумва с тежък глас:
	„Цензурата вдигам аз,
	нека таз страна е рай!“
	Май, май, май —
	у Българийката рай!

	Трогнат просто от света,
	гледам вред живот кипи,
	а сред шумните тълпи
	иде, мярка се и тя,
	тя, тя, тя —
	прелестна като мечта!

	Тя пристъпя и ухай
	с нежен пролетен парфюм,
	аз пък мисля си наум:
	„Днес оженил бих се май!“
	Май, май, май —
	май е днеска, то се знай!
P$
