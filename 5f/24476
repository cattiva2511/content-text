	[* _Публикация:_ Българан. Седмично хумористично списание. София, г. VI, бр. 9 от [26 февруари] 1921 г., с подпис: _Ведбал_.
	Написано е по повод на въведената от министъра на просветата Ст. Омарчевски задължителна правописна реформа, според която буквите Ъ и Ь се изхвърлят от българската азбука. Навсякъде, където Ъ има звукова стойност, той се замества с ѫ или а, според произношението.]
P>
	Нещастна — рожба,
	ти властно се шириш навред
	и твоята форма пробожда
	сърцето на всеки естет.

	С наредба една правописна
	саката се ти появи
	— — — — — — — — — —
	— — — — — — — — — —

	Трикрака разкривена буква,
	ни риба, ни пиле, ни рак,
	— — — — — — — — — —
	— — — — — — — — — —

	Ти цяла си куки и котви,
	ти бременна сякаш че си,
	а топло место си приготви
	и твоят вид всичко краси.

	Загледан в тез куки свирепи,
	аз шепна без милост и грех:
	— — — — — — — — — —
	— — — — — — — — — —
P$
