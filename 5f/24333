P>
	Цивилизацията утре
	за да не рухне стрита,
	запрете псето, дръжте коня
	със вързани копита.
	Сам в щаба, Цезар, господарят,
	над картата мълчи.
	Челото — на дланта опряно.
	Невиждащи очи.
		Като воден паяк по река умът му
		пълзи по тишината.

	От шеметните кули пепел
	за да остане тук,
	дори не шаввай в тоя кът,
	недей издава звук.
	Дете е тя — сама танцува
	на малката си сцена.
	Нозете й напипват стъпка
	отнейде уловена.
		Като воден паяк по река умът й
		пълзи по тишината.

	Девойките, за да узреят
	за своя пръв Адам,
	не пускайте децата в близост
	до онзи папски храм.
	Там Микеланджело стърчи
	чак под самия връх.
	Дланта му по зида снове
	нечуто като плъх.
		Като воден паяк по река умът му
		пълзи по тишината.
P$
