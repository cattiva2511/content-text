	[* _Публикация:_ Кво да е. Седмичен хумористичен вестник. София, г. IX, бр. 442 от 21 ноември 1920 г., с подпис: _Лорд Джемс Шокинг_.]
P>
	Над престолния ни град
	плъзва синкава мъгла
	и разлива благодат
	за амурните дела.

	Колко смях и красота
	сред вечерната мъгла!
	С колко тайни любовта
	спуска трепкащи крила!

	Всеки дом и всеки кът
	тъне в синкава мъгла.

	Моя трепетна любов,
	в странно гъстата мъгла
	кат под брачен тих покров
	с твърди стъпки ти ела.

	И умиращия ден
	в бледомъртвата мъгла
	нека бъде осветен.
P$
