	[* _Публикация:_ Българан. Седмично хумористично списание. София, г. V, бр. 37 от [29 октомври 1920 г.], с подпис: _Ведбал_.
	Написано по повод тържественото чествуване 70-годишнината от рождението на Иван Вазов и 50-годишната му писателска дейност.]
P>
	Децата в празнични премени,
	от острий хлад позачервени,
	минават с песни ред след ред,
	а от балкона, понадвесил
	се тих и юбилейно весел,
	празнува старият поет.

	Рой ученички сочнобузи —
	на млади дарби стари музи,
	разливат нега и парфюм.
	Вред от балконите съседни
	се сплитат погледи победни
	над празничния пъстър друм.

	Там от потока многоцветен
	ме стрелва поглед мимолетен,
	подобно падаща звезда,
	и в тих копнеж да доживея
	на втори поглед юбилея,
	възторжен тръпна сред студа.
P$
