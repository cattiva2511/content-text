P>
	Аз чувам Конете на Мрака — ехтящи копита,
	нажежени зеници, гриви, пръхтящи от мощ.
	Северът ги застила с леплива, лазеща нощ,
	Изтокът с радост потайна в зори ги връхлита,
	Западът рони роса и въздиша с печал,
	Югът сипе порой от рози в пламтящи одежди.
	О, щетни Сънища, Блянове, Страсти, Надежди —
	Конете на Злата съдба препускат сред плисъци кал.
	Любима, очи притвори, сърцето ти нека бие
	до моето, нека косата ти ме засипе без звук —
	дано плющящите гриви и тежкия тропот да скрие,
	та самотата на име Любов да си иде оттук.
P$
