P>
	Целуна Соломон на Сава
	вечерното лице
	и рече: „Цял ден тук говорим
	и с думи, и с ръце,
	от пладне все си се въртим
	с походка най-послушна
	из темата за любовта
	като стар кон в конюшня.“

	А тя на Соломон пропя
	и в скута му се сви:
	„Да бе въпросът по-достоен
	за мъдрите глави,
	сам би разбрал това, което
	сега ще ти прошушна —
	не темата, а мойте мисли
	са тясната конюшня.“

	Целуна Соломон на Сава
	арабските очи
	и каза: „Цялата наука
	ще мига и мълчи
	пред нас — откакто любовта
	един към друг ни люшна,
	светът е станал отведнъж
	най-тягостна конюшня.“
P$
