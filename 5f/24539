	[* _Публикация:_ Маскарад. Седмично художествено-хумористично списание. София, г. I, бр. 1 от 18 ноември 1922 г., с подпис: _Християн Снежни_.]
P>
	Жадувам тихата идилия
	на чуждеземни самоти,
	аз бих заминал за Бразилия,
	но дневни кой ще ми плати?

	Да ми платите не отърва ви,
	а сам аз нищо не спестих
	в мъглата на войните кървави —
	ни с честен труд, ни с мъдър стих.

	Не съм роден за демагогия
	и с Телефончето съм зле,
	а ето на живота строгия
	и леден полъх ме обле.

	И край трапеза с хляб и сирене,
	от странни помисли обзет,
	бленувам избори касирани
	и нова бран за по-нов кмет.

	И без да съм Чичиков мъдрия*,
	[* _и без да съм Чичиков мъдрия, // от мъртъвци събирам лов_ — на изборите за общински съветници са били издадени уверения за гласуване на лица, които са починали.]
	от мъртъвци събирам лов
	и скъпичко и без усърдие
	продавам ги на Крум Попов.
P$
