	[* _Публикация:_ Българан. Седмично хумористично списание. София, г. VII, бр. 21 от [20 май] 1922 г., с подпис: _Ведбал_.
	Непосредствен повод за написване на стихотворението дава разкритият от комунистическата партия заговор, подготвян от белогвардейските контрареволюционни войски на Врангел, които след разгромяването им от Червената армия се настаняват в България по настояване на Съглашението. Те влизат в страната в пълно бойно снаряжение и запазват военната си организация. През пролетта на 1922 г. буржоазните партии влизат в преговори с щабовете на Врангеловите войски и започват приготовление за преврат за сваляне правителството на БЗНС. БКП разкрива своевременно заговора и призовава трудещите се маси за предотвратяване на преврата. Земеделското правителство вижда застрашаващата го опасност и взема известни мерки срещу белогвардейските войски и Конституционния блок. То обявява, че ще изгони от страната контрареволюционните войски, но в действителност голяма част от тях, привидно разформировани, остават в страната.]
P>
	__Пижо:__
	Бре, божем бяхте мирни гости,
	а нямали сте капка чест!

	__Самохвалов*:__
	[* _Самохвалов_ — полковник от щаба на Врангел, завеждал неговата шпионска организация в България. По това време е заловена архивата на Самохвалов, която съдържа редица документи, заповеди, писма и други материали, които разкриват много подробности от заговора на едрата буржоазия с белогвардейските генерали за сваляне на БЗНС от власт и за поход срещу Съветска Русия.]
	Не съм аз крив, че толкоз прости
	и глупави сте си до днес.

	__Пижо:__
	Но възмути се от мизерния
	ви подвиг всичко честно в нас!

	__Самохвалов:__
	У вас?!… У нашата губерния
	кой ни се сърди, питам аз?

	__Пижо:__
	Шпиони, разни тъмни мрежи,
	под съд вий — още отсега!

	__Самохвалов:__
	Недей се, моля, толкоз ежи!
	Това е глупава шега!

	__Пижо:__
	Да, ний си имаме Темида,
	закони има и у нас!

	__Самохвалов:__
	О, да! Бих искал да я видя,
	макар без сила и без власт!

	__Пижо:__
	Не е безсилна, господине,
	макар така да ти се чини!

	__Българската Темида:__
	Макар да съм момиче слепо,
	все пак у своите везни
	и Самохвалов, и Кутепов*
	[* _Кутепов_ — генерал от армията на Врангел.]
	бих сложила, но… извини!

	__Пижо:__
	Да извиня? Нима не можеш
	ти в тез везни да ги положиш?
	Забрави ли какво да правиш,
	щом фактите са налице?

	__Темида:__
	Не, зная аз, но ти забравяш,
	че съм със вързани ръце.
P$
