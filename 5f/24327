P>
	Аз зная — в облак — гроб ще вляза
	и то преди да съм готов.
	Едни убивам без омраза,
	а други браня без любов.
	В Килтартан — там ми е родът.
	Килтартанци са бедни, диви.
	Не ще ги нявга сполетят
	по-тежки дни, ни по-щастливи.
	Не влязох в бой по дълг, по мнение,
	след гръмка реч или салют.
	Самотен миг на упоение
	ме хвърли в облачния смут.
	Знам вече и съм преценил,
	че утре ще съм пак прахта,
	каквато и до днес съм бил.
	Според живота — и смъртта.
P$
