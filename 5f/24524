	[* _Публикация:_ Българан. Седмично хумористично списание. София, г. VII, бр. 31 от [29 юли] 1922 г., с подпис: _Рапортйор_.]
P>
	Извинете, господа,
	постничка е мойта хроника;
	тези жеги из града
	всички новини прогониха.

	За отмора, за курорт
	всеки скърпил комбинация;
	ала тук седи си, чорт,
	само стринка Репарация.

	Въздържателя Стоян*,
	[* _Въздържателя Стоян_ — отнася се за Стоян Омарчевски. Смирненски го иронизира за слабостта му към алкохола.
	Омарчевски, Стоян (1885-1942) — виден деец на БЗНС; неколкократно избиран за народен представител; министър на народната просвета в правителството на Ал. Стамболийски (1920-1923).]
	след небивали усилия,
	от незнайна скръб пиян,
	тръгва вече за Бразилия*.
	[* _тръгва вече за Бразилия_ — Омарчевски се готви да замине за световното изложение в Рио де Жанейро и да участвува в тържествата по случай 100-годишнината от независимостта на Бразилия.]

	Крум Попов* и бай Иван**
	[* _Крум Попов_ (1892-1923) — политически деец, член на БЗНС от 1919 г. През 1922-1923 г. кмет на София. Организационен секретар на БЗНС през 1921-1923 г. Развива енергична организаторска и пропагандаторска дейност. Убит от фашистите.]
	[** _Иван Длъгнеков_ — председател на софийската окръжна земеделска дружба. Сочи се по това време като най-вероятен бъдещ кмет. Той е държал преди това бюфета на Народното събрание.]
	трескаво места раздавали*
	[* _Крум Попов и бай Иван // трескаво места раздавали_ — столичната община, ръководена от Крум Попов и Иван Длъгнеков, раздава общински места на бездомниците в София.]
	и по плана начертан
	по два метра си оставили.

	А пък вас мухи безчет
	щом ядат ви толкоз яростно,
	чуйте този мой съвет:
	яжте ги и вий безжалостно.
P$
