	[* _Публикация:_ Кво да е. Седмичен хумористичен вестник. София, г. VIII, бр. 398 от 11 януари 1920 г., с подпис: _Лорд Дж. Шокинг_.]
P>
	Загадка! Събра ни файтона!
	А бяхме осмина на брой;
	деветий на Бакхус пред трона
	простря се в жестокия бой…

	Достигнали вече на градус,
	счупихме последний стакан;
	от вино, любов и от младост
	бе всеки от нази пиян.

	Но скръбни ний бяхме и бледи,
	обронили мрачно глави,
	оплаквахме свойте победи
	и своята участ, уви!

	Защото арабска гатанка
	посред нощ беше калний път,
	защото с подобна осанка
	написал е Райнов „Градът“*…
	[* _Градът. Поема на тайните_ — поема в проза от Николай Райнов, проникната от мистицизъм, издадена през 1918 год.]

	Но, чудно! Събра ни файтона!
	А бяхме осмина на брой;
	деветий на Бакхус пред трона
	простря се в жестокия бой.
P$
