	[* _Публикация:_ Българан. Седмично хумористично списание. София, г. VI, бр. 45 от [5 ноември 1921] г., с подпис: _Столичанин_.]
P>
	Видяхме зрелища безчет
	с юмруци, чаши и шишета
	и може смело да се смета,
	че сред общинския съвет
	спектакла просто бе вълшебен.

	Сега пред столичния кмет,
	изтегнат в гумена карета,
	и пажовете му в съвета
	положен е на дневен ред
	въпроса втор — въпрос безхлебен.

	А работата и на вид
	престана вече да е лека
	и днеска не десница мека,
	а твърд юмрук, юнашки свит,
	за тази напаст е потребен.

	Че изгладнеем ли съвсем —
	ще хукнем всички към съвета
	и като почнеме от кмета,
	безмилостно ще изядем
	и сетния чиновник дребен.
P$
