	[* _Публикация:_ Българан. Седмично хумористично списание. София, г. VII, бр. 40 от [30 септември] 1922 г., с подпис: _Нагел Смуглий_.
	Реакционният буржоазен Конституционен блок започва подготовка за извършвана на фашистки преврат. Той предприема голяма политическа демонстрация за сваляне на земеделското правителство. На 17 септември 1922 г. блокарите свикват събор в Търново на своите привърженици от цялата страна. Земеделското правителство решило да провали събора и организирало контраакция, като в същия ден и на същото място насрочило конгрес на цвеклопроизводителите. Още по пътя за Търново разгневените селски маси изразяват своята омраза и ненавист към буржоазните партии. На гара Долни Дъбник селяните свалят някои от блоковите водачи, нанасят им побой и им режат брадите.
	Всички тези събития поетът предава в хумористична форма в стихотворението.]
P>
	От боговете съм наказан
	да се топя в неземна страст,
	че твоя поглед е съблазън,
	че твоя смях е грешна власт.

	Ала, любимко светлоока,
	не ме зови, не давай знак;
	аз нямам тлъстий гръб на блока —
	пред вас да се въртя по мрак!

	В часа на приказките звездни
	гори ме демонска любов,
	но ако татко ти излезне
	заспал, кат Райко Даскалов*?
	[* _заспал кат Райко Даскалов_ — Райко Даскалов пътува за Търново със същия влак в спален вагон. Той направил изявление, че късно научил за разигралите се събития, тъй като през целия път спал.]

	И като гвардията жълта
	в любовния ни вагон-ли —
	т.е. у кухнята нахълта
	и дъжд от сопи завали?

	Кажи, любимко, ти тогава:
	в часа на живата беда
	какъв трофей да му оставя,
	когато нямам и брада?
P$
