	[* _Публикация:_ _Сила_, г. II, бр. 13 от 3 януари 1920 г., с подпис: _Хр. Измирлиев_. Има авторски ръкопис в „Микроскопична енциклопедия от Ведбал“ — албумче на Смирненски, заедно със стихотворенията „Вий едва ли ще посмеете…“ („Amor omnia“) и „Аз съм странник безприютен…“ под общо заглавие „Amor passato“. Печата се по текста от _Сила_.
	Варианти в „Микроскопична енциклопедия от Ведбал“: стихове 1–2: Пред тебе е снежна земята // под белия девствен покров. Стих 4: на своята светла любов. След стих 4 следва:
P>
	Из пътя на черний си грех
	обгърна ги ти с тъмнина
	но твоя грех аз не проклех —
	нали си красива жена!
P$
	Стихове 5–6: Ти пътя към тъмна Голгота // посочи ми с поглед студен, стихове 10–12: в далечна незнайна страна, // но аз ти отдавна простих — // нали си любима жена!
	Албумът „Микроскопична енциклопедия от Ведбал“ се съхранява у семейство Измирлиеви, фотокопие от него се намира в Института за литература при Българската академия на науките (инв. №302).]
P>
	Пред тебе е бяла земята
	под снежния девствен покров —
	пред тебе поръсих цветята
	на своята първа любов.

	Ти пътя към мрачна Голгота
	показа ми с поглед студен,
	аз мълком разпънах живота,
	от твоята власт ослепен.

	А белите рози зарих
	в незнайна и тъмна страна,
	но аз ти за всичко простих:
	о, скъпа, любима, жени!
P$
