	[* _Публикация:_ Българан. Седмично хумористично списание. София, г. VII, бр. 41 от [7 октомври] 1922 г., с подпис: _Сър Джемс Ънтътинг_.]
P>
	Утешително е в тоя сив сезон,
	че не сме съвсем забравени:
	безутехата* на мокрия евзон**
	[* Разгромената от кемалистите гръцка армия е принудена да напусне Анадола по Бяло море.]
	[** _евзони_ (гр.) — вид леко въоръжени гръцки войници.]
	малко нещо утешава ни.

	Утешителни са в парламента бурите —
	всеки де реве и свирка;
	утешително е, че у джеба пак ще турите
	отредените пари за цирка.

	Утешително е в тия тежки дни —
	тъжни и прокобни за България,
	че Стамбол в неведоми страни
	пак на скитане удари я*.
	[* Ал. Стамболийски предприема продължителна дипломатическа обиколка.]

	Утешителни са дневните и пътните,
	но за вас утехата не там е:
	вам утеха е, че няма днес да глътнете
	статия от „Земледелско знаме“.
P$
