	[* _Публикация:_ Българан. Седмично хумористично списание. София, г. VI, бр. 51 от [24 декември] 1921 г., с подпис: _В-л_.
	През декември 1921 г. в общинския съвет се разглежда нов законопроект за софийската община, според който столицата се разделя на централна община, в която общинските съветници не се избират, а се назначават от правителството, и на квартални общини, в които съветниците се избират, но нямат никакви права.
	_Константин Баталов_, демократ, по това време кмет на София.]
P>
	Черен креп на „Алабинска“,
	Батале, ах, Батале —
	хубавицата общинска
	в ледения гроб сме пратили,
	Батале, ах, Батале.

	Сопите на бай Ивана
	са я осакатили —
	писано й бе горкана
	от Исус ли, от съдбата ли…
	Батале, ах, Батале!

	Хвърлят погледи прощални
	близки и приятели
	и споглеждат се печални
	клетите й почитатели,
	Батале, ах, Батале!
P$
