	[* _Публикация:_ Българан. Седмично хумористично списание. София, г. VII, бр. 41 от [7 октомври] 1922 г., с подпис: _Юда Добродушни_.
	Написано във връзка с побоя, нанесен на някои ръководители на Конституционния блок в Долни Дъбник. Както е посочено и в бележките към „Любовно писмо“, реакционният буржоазен Конституционен блок започва подготовка за извършвана на фашистки преврат. Той предприема голяма политическа демонстрация за сваляне на земеделското правителство. На 17 септември 1922 г. блокарите свикват събор в Търново на своите привърженици от цялата страна. Земеделското правителство решило да провали събора и организирало контраакция, като в същия ден и на същото място насрочило конгрес на цвеклопроизводителите. Още по пътя за Търново разгневените селски маси изразяват своята омраза и ненавист към буржоазните партии. На гара Долни Дъбник селяните свалят някои от блоковите водачи, нанасят им побой и им режат брадите.]
N	(Пее се по гласа на новия национален химн „Червената ти връзка“.)
P>
	Оранжевата дъска,
	оранжевата дъска,
	оранжевата дъска, мило либе,
	главата ти блъска.

	Не искам да пътуваш
	за Долни Дъбник* с трена;
	[* Реакционният буржоазен Конституционен блок започва подготовка за извършване на фашистки преврат. Той предприема голяма политическа демонстрация за сваляне на земеделското правителство. На 17 септември 1922 г. блокарите свикват събор в Търново на своите привърженици от цялата страна. Земеделското правителство решило да провали събора и организирало контраакция, като в същия ден и на същото място насрочило конгрес на цвеклопроизводителите. Още по пътя за Търново разгневените селски маси изразяват своята омраза и ненавист към буржоазните партии. На гара Долни Дъбник селяните свалят някои от блоковите водачи, нанасят им побой и им режат брадите.]
	у София седи си, мило либе,
	у София, до мене.

	Оранжевата дъска,
	оранжевата дъска,
	оранжевата дъска, мило либе,
	черепа ти пръска.

	Когато бяхме малки,
	не правеха митинги
	с дървета и бухалки, мило либе,
	с картечници и кримки.

	Оранжевата дъска,
	оранжевата дъска,
	оранжевата дъска, мило либе,
	постави ти превръзка.
P$
