	[* _Публикация:_ Червен смях. Седмично илюстровано литературно-хумористично списание. София, г. I, бр. 14 от 23 март 1920 г., с подпис: _Яким_.]
P>
	Ще си признаеш, куме Тричко,
	така си е, и да не щеш! —
	От ден на ден се вдига всичко,
	ударил всеки на грабеж.

	И мъчиш се, да ме прощаваш,
	като добиче на оран,
	а на думбазите продаваш
	и труд, и пот за гологан.

	Подписахме… и мир е божем,
	а дяцата и след това
	изгниват в плен*, а ний не можем
	[* _а дяцата и след това // изгниват в плен_ — съгласно Солунското примирие голяма част от българските войници остават като пленници.]
	от борч да дигнеме глава.

	Изпратихме си ги тогива
	да се сражават за народ,
	а в тила паплач нечестива
	изсмука кървавий ни пот.

	Уж с нея Сандо ваш зае се,
	от хвалене прегракна чак,
	а вместо да я поизбеси —
	стана й сигурен ортак.

	Ще си признаеш, куме Тричко,
	така си е, и да не щеш! —
	Все по-назле отива всичко,
	ударил всеки на грабеж.
P$
