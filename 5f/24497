	[* _Публикация:_ Българан. Седмично хумористично списание. София, г. VII, бр. 1(52) от [31 декември] 1921 г., с подпис: _Йохан_.]
P>
	Сред горести нечакани
	в житейския ни път
	съдбата суровака ни
	със неодялан прът.

	И ний нещастни граждани
	под жълтия байрак —
	срещнахме с недояждане
	и таз година пак.

	Сърцата наши по` ли са
	безгрижни днес, уви?
	Тежи пак нова полица
	над старите глави.

	А всеки удря, чука ни
	по начини безброй
	и вече са попукани
	месата ни от бой.

	Светата репарация*
	[* _Светата репарация_ — огромните репарации, които трябва да изплаща България според мирния договор.]
	и тя днес на свой ред
	почуква ни със грация
	за здраве и късмет.
P$
