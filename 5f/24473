	[* _Публикация:_ Българан. Седмично хумористично списание. София, г. VI, бр. 24 от [11 юни] 1921 г., с подпис: _Ведбал_.
	На 24 май 1921 г. група фашизирани елементи хвърлят с провокационна цел бомба сред ученическата манифестация. Под предлог, че комунистите са извършили атентата, друга фашистка група напада партийния клуб на ул. „Кирил и Методий“ и Народния дом на комунистическата партия при „Лъвов мост“. При клуба те са отблъснати от намиращите се там членове на партията, но на тях им се удава да запалят Народния дом. С това са нанесени тежки материални щети на комунистическото движение. Правителството остава безучастно към това злодеяние, не взема никакви мерки и не наказва фашистките подпалвачи.
	Голяма част от стихотворението е унищожена от цензурата.]
P>
	Не бойте се от атентатите
	и не скърбете за кръвта;
	тук имат дума магистратите —
	жреци на правдата света.

	— — — — — — — — — —
	— — — — — — — — — —
	— — — — — — — — — —
	— — — — — — — — — —

	Та, боже мой, нима не храните
	вий вяра в нашия закон?
	— — — — — — — — — —
	— — — — — — — — — —

	Но нека прекратим дебатите
	по този чужд за нас въпрос,
	друг се разправя с атентатите
	Темида* е на своя пост.
	[* Темида — в древногръцката митология богиня на справедливостта и правосъдието.]

	Съмненията са прибързани,
	ще бъде всичко налице:
	— — — — — — — — — —
	— — — — — — — — — —
P$
