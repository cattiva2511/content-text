	[* _Публикация:_ Кво да е. Седмичен хумористичен вестник. София, г. IX, бр. 448 от 1 януари 1921 г., с подпис: _Джемс Шокинг_.]
P>
	Сбра си старата багажа,
	взе си сбогом с нас и с вас
	и безшумно по паважа
	тръгна в полунощен час.

	Сянката й прегърбена
	бавно мярка се в нощта,
	угнетена, наскърбена,
	мълком цапа тя в калта.

	Сякаш мъж й бил полковник
	снажен, важен, угоен
	и по новия писмовник
	в запаса е зачислен.

	А в тъмата мразовита
	Новата година веч
	идва светла и честита,
	срещайки ни с звънка реч.

	По косите разпилени
	греят огнени звезди
	и в неведомо копнение
	тръпнат сладостно гърди.

	Подир нея пъстра свита
	от надежди и мечти
	като облак бял долита
	и молитвички шепти.

	А в ръцете белоснежни
	старо вино в нов бинлик
	и в просторите безбрежни
	екне веселият вик…

	Сбра си старата багажа,
	взе си сбогом тя навред,
	дъщеря й по паважа
	нов съставя кабинет.
P$
