	[* _Публикация:_ Българан. Седмично хумористично списание. София, г. VII, бр. 16 от [15 април] 1922 г., с подпис: _Йохан_.]
P>
	Ах, обичай ме ти страстно, тази седмица е страстна!
	Твоя поглед е Голгота, кръст е моята любов.
	Мъката ми назаретска до небето чак възрасна —
	взри се в погледа ми скръбен, чуй ми петъчния зов.

	Коленичил бях смирено в Гетсиманската градина*,
	[* _Гетсиманската градина_ е маслинова гора край Ерусалим, в която според преданието Христос се молил в нощта, преди да бъде предаден от Юда, и в която бил заловен.]
	в Гетсиманската градина на живота неразбран —
	като Юда ти пристъпи, като Юда ме отмина
	и предаде ми душата на безмилостната сган.

	Фарисеи*, садукеи** увенчаха ме със тръне
	[* _Фарисеи_ — религиозна секта в древна Юдея, възникнала през II век пр.н.е. и по-късно прераснала в политическа партия, обединяваща богатите търговци и земевладелци. Фарисеите се отличавали с фанатизъм и лицемерно изпълнение на външната обредност. В преносен смисъл фарисей означава лъжливо добродетелен, външно благочестив, лицемерен човек.]
	[** _Садукеи_ — членове на секта, основана от Садок през III в.пр.н.е. Били противници на фарисеите. Те не вярвали в безсмъртието на душата, нито във възкресението.]
	и тълпата обкръжи ме с крясъка на луда стръв.
	И разпънат днес очаквам пак камбаната да звънне,
	а сърцето ми отронва капчици корална кръв.

	Ах, обичай ме ти страстно, тази седмица е страстна,
	нека кръстна мъка днеска чак до смърт да ме терзай —
	аз от теб се не оплаквам; ти си Юда, но прекрасна
	и възкръсна ли в неделя — пак с целувка ме предай.
P$
