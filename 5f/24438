P>
	пием с Нормън Мейлър
	в апартамента му в Шато
	Мармонт
	той ми разказва за някаква нощ
	когато бил с Чарли
	Чаплин.

	Нормън знае как да разкаже
	хубава история.

	после е време да отидем
	на рожден ден
	на един продуцент
	за когото и двамата работим.

	Казвам на Нормън че Холивуд
	ме ужасява и че се
	страхувам за
	проклетата си
	душа.

	взимаме асансьора за надолу
	към паркинга

	момчето от паркинга
	приближава с колата ми.

	„и аз карам БМВ“ казва
	Нормън.

	„какъв цвят?“ питам
	аз.

	„черен“ казва
	той.

	/моето също е черно./

	„мъжките копелета карат черни
	БМВ-та“ казвам му
	аз.

	влизаме вътре
	и аз потеглям
	с машината
	към
	Булеварда на
	Залезите.
P$
