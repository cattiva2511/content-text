	[* _Публикация:_ Българан. Седмично хумористично списание. София, г. VII, бр. 18 от [25 април] 1922 г., с подпис: _Ведбал_.
	Стихотворението е написано във връзка с новия законопроект за столичната община, който предвижда кметът и общинските съветници да бъдат назначавани.]
P>
D>
	Посветена на г-на Иван Длъгнеков* — градски кмет на столични селяни
	[* Иван Длъгнеков — председател на софийската окръжна земеделска дружба. Сочи се по това време като най-вероятен бъдещ кмет. Той е държал преди това бюфета на Народното събрание.]

D$
	Чорбата ти е малко кисела
	в парламентарния бюфет,
	но теб съдбата е орисала
	за столичен премъдър кмет.

	И жрец на тънка гастрономия,
	на старите привички раб —
	общинската ни автономия
	опече я кат шишкебап.

	И ето, рой гладници, свили се
	покрай общинските врати,
	днес дебнат с вили вместо с вилици
	и чакат да започнеш ти.

	А ти усмихваш се божествено,
	запретнал десния ръкав,
	догълтваш важно и тържествено
	училищния благ пилаф.

	И мъдър в своите понятия,
	за общината готвиш веч
	от купища мероприятия
	един голям тюрлюгивеч.
P$
