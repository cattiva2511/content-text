P>
	С епископа веднъж на спор
	се спряхме насред път:
	„Пресъхват вените ти, Джейн,
	гърдите ти висят.
	Сред кална смет недей живя —
	мечтай за райски кът.“

	„Без кал не може хубостта! —
	извиках. — Де е злото?
	Мъж нямам, но така твърдят
	и гроба, и леглото.
	Душата го шепти от гордост,
	от низост пък — телото.

	Обикна ли, душа и плът,
	се втурвам да заложа.
	Виж Любовта — във всяка смет
	отърква свойта кожа.
	Че всяко тяло би изтляло,
	ако не види ножа.“
P$
