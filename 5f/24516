	[* _Публикация:_ Българан. Седмично хумористично списание. София, г. VII, бр. 19 от 6 май 1922 г., с подпис: _Ведбал_.
	Стихотворението е посветено на Елин Пелин, по случай 25-годишния му писателски юбилей. Смирненски с редактор по това време на „Българан“ и целият брой 19 от списанието е посветен на Елин Пелин, един от старите негови сътрудници.]
P>
	На тихото село най-тихий син,
	избра си муза във литак.
	И без да бъде враг
	на бира, вино и коняк,
	нарече се Елин Пелин.

	Житейският му път бе прав,
	обущата му — малко криви
	и все пак дни щастливи
	под небосклоните ни сиви
	живя той с своя весел нрав.

	Речат ли паметник да му градят,
	не трябва никаква легенда.
	Ще издълбаят Пендо
	натряскан и опрян до
	бай Пижо* или някой негов брат.
	[* _Пижо, Пендо_ — герои от творчеството на Елин Пелин.]

	Разбира се, там отстрана,
	залюбена, възпета
	ще бъде и Анета*,
	[* _Анета_ — героиня на Елин Пелин.]
	тя — първата несрета
	и втора вдъхновителка жена.

	А Балабанов*, ако не забрави,
	[* _Балабанов_, Александър (1879-1955) — филолог, класик, преводач и литературен критик, професор по класическа литература. Той е бил близък приятел на Елин Пелин.]
	до паметника може
	случайно да положи
	учебника по закон божи*,
	[* _учебника по закон божи_ — Елин Пелин е автор и на учебници по вероучение.]
	кат знак на меценатските ни нрави.
P$
