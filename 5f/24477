	[* _Публикация:_ Българан. Седмично хумористично списание. София, г. VI, бр. 29 от [16 юли] 1921 г., с подпис: _Нагел Смуглый_.]
P>
D>
	На една приятелка
D$
	— Очите спят, ушите спят, душата спи —
	това е вече сън на куб!
	Мадам, мадам, какво ви ослепи
	сред Военния клуб?

	Мадам, мадам, там свирят, чуйте Григ
	и още светло е навън.
	Отде-наде ви стисна здраво в този миг
	проклет нечакан сън?

	Очите спят, ушите спят, душата спи —
	това е вече сън на куб!…
	— Ах, спрете, моля ви се! Туй не се търпи!
	Какъв сте зъл и груб!

	Не виждате ли вий, че татък до оназ жена
	седи и слуша моя мъж!
	Какво са свирили, ще ми разправи той дома,
	хем всичко наведнъж!
P$
