	[* _Публикация:_ Българан. Седмично хумористично списание. София, г. VII, бр. 9 от [24 февруари] 1922 г., с подпис: _Ведбал_. Последните стихове са унищожени от цензурата.
	Написано по повод проведените на 20 март 1922 г. селскообщински избори, донесли на комунистическата партия нови големи успехи. Тя завладява много нови общински съвети.]
P>
	Звънки шпори пак се чуха
	по шосета и села —
	вятър изборен задуха
	над долини и поля.

	Шарено хоро се люшна,
	песни, речи, тържества;
	Пижо гледа добродушно
	и поклаща сал глава.

	Танеца пак Сандо* води,
	[* _Сандо_ — Александър Стамболийски.]
	рипа, вика: „Ха, сега!“
	И по всичките му моди
	кърши майсторски снага.

	Подир него наредени,
	с пъстро цвете на глава,
	пъшкат блокови ергени
	и поклащат се едва.

	След тях алени витязи,
	татък хилав радикал,
	а на края — бог да пази
	и еснафа се хванал.

	И люлее се хорото,
	Песни, крясъци весден.
	Сандо бърше си челото,
	зимно време изпотен.

	— — — — — — — — — — — —
	— — — — — — — — — — — —
	— — — — — — — — — — — —
	— — — — — — — — — — — —
P$
