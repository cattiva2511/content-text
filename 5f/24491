	[* _Публикация:_ Българан. Седмично хумористично списание. София, г. VI, бр. 47 от [26 ноември 1921] г., с подпис: _Йуда Добродушни_.
	Стихотворението е насочено срещу редактора на буржоазния „независим“ вестник „Напред“ Цв. Парашкевов. Повод за написването му дава статията на Парашкевов „Отзиви и бележки“, поместена във в. „Напред“ (бр. 719 от 19 ноември 1921 г.), изпълнена с клевети и нападки срещу „Работнически вестник“ и „Българан“. Смирненски по това време е редактор на „Българан“ и едновременно със стихотворението в същия брой на списанието помества и статията „От редакцията“, в която дава достоен отговор на буржоазния журналист (Виж: Хр. Смирненски. Избрани съчинения в два тома, София, 1951, т. I, стр. 437).]
P>
D>
	На един приятел
D$
	Отпред, отзад — отде да те погледна —
	на вид си мъж благоприличен,
	но що ли вредом в столицата бедна
	те срещат с поглед ироничен?

	Защо все подигравки сатанински?
	Защо те дърпат плах и жалък,
	та скачаш ти като дете същинско,
	макар че вече не си малък?

	Защо си ту сърдит, пенлив, забавен,
	ту пък лакейски тих и хрисим?
	Ти да не би да си редактор главен
	на някой вестник независим?
P$
