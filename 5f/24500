	[* _Публикация:_ Печатано за пръв път в Календар Българан 1922 (стр. 21), без подпис. Авторството е установено от Т. Измирлиев в: Хр. Смирненски. Съчинения, 1932 г., т. 2, стр. 269.
	„Август“, както и стихотворенията: „Януари“, „Февруари“ и „Юни“ са написани специално за _Календар Българан_ 1922 г.]

P>
	Пред дюкяна пъпеши и дини,
	задух, врява, облаци от прах.
	Вътре две начервени слугини
	пред изтъркания стар тезгях
	гълтат розов сладолед.

	Пременен в закърпена престилка,
	Хюсеин с напукани ръце
	бърше лимонадена бутилка
	и напява: „Кажиш, о, сирце,
	кой ще любиш занапред?“
P$
