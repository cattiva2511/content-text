	[* _Публикация:_ Българан. Седмично хумористично списание. София, г. VI, бр. 12 от [19 март] 1921 г., с подпис: _Българан на диета_.
	Повод за написване на стихотворението е въвеждането на безмесни дни поради конфискуването на добитък от селяните и предаването му на страните победителки съгласно Ньойския мирен договор.]
P>
	Християнин съм смирен и прост
	и постил съм през цял живот,
	но, бога ми, на тоз народ
	се втръсна, братко мой, от пост.

	Книжевната ни кухня днес
	е пълна с постни варива —
	и ето заради това
	клиентов нет, нет интерес!

	В Народния театър, на`,
	от толкоз време глад и пост:
	готвачите по тоз въпрос
	повдигат само рамена.

	У блажний нявга парламент
	речта е суха като боб,
	нарядко само някой шоп
	ще поизблее за момент.

	И в пости крета ден след ден,
	а всеки кряска отстрана:
	„Бре, дайте по-добра храна!
	Народът ни е изтощен!“

	А иска ти се, брат, уви,
	да грабнеш сопата и пръв
	да пуснеш тук-там малко кръв
	от тези, постните глави.
P$
