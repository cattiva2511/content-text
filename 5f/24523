	[* _Публикация:_ Българан. Седмично хумористично списание. София, г. VII, бр. 30 от [22 юли] 1922 г., с подпис: _Нагел Смуглый_.]
P>
	Юли, юли, юли —
	безпощаден и горещ,
	кожата ми ти ожули,
	разтопи ме като свещ.

	Сякаш вулканичен кратер
	в пазвата си ме пече,
	сякаш знойния екватор
	злобно се насам влече.

	Станах вече африканец,
	мязам на не знам кого;
	и избива ме на танец —
	на тропическо танго…

	Юли, юли, юли, юли,
	престани, ах, престани!
	Доста Боргезе* ни жули
	[* _Доста Боргезе ни жули // с бамбашка горещини_ — поетът има пред вид репарационните задължения на България. _Боргезе_, Ливио е бил представител на междусъюзническата комисия. Тази комисия се стреми да извлече колкото се може повече приходи от България; през лятото на 1922 г. тя изпраща ноти до правителството, настоява да получи доходи и от митниците, държавните мини и пр.]
	с бамбашка горещини.

P$
