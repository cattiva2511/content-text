	[* _Публикация:_ Българан. Седмично хумористично списание. София, г. VI, бр. 9 от [26 февруари] 1921 г., с подпис: _Конгресист на градус_.]
P>
	За столицата беше чест
	в прегръдките си грешни
	дванайсетхиляден конгрес*
	[* _дванадесетхиляден конгрес_ — касае се за XVI конгрес на земеделския съюз, състоял се през февруари 1921 г.
	На конгреса на земеделския съюз Стамболийски нарича София Содом и Гомор.]
	смирено да посрещне.

	А сътворихме в тоз конгрес
	най-мъдрите закони;
	живота ще редим от днес
	по следните шаблони:

	от партизанство таз страна
	едва се не разкапа,
	ще има партия една —
	оранжевата капа.

	За спекулантите в града
	въже да се запази,
	но дайте пълна свобода
	на селските думбази!

	Престолният ни хубав град
	не бихте го познали;
	аман от кражби и разврат!
	Содом да се запали!

	Да няма вече произвол
	при даване на служба! —
	За ценз ще служи протокол
	на всяка наша дружба.
P$
