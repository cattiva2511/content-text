	[* _Публикация:_ Червен смях. Седмично илюстровано литературно-хумористично списание. София, г. II, бр. 8 от 24 февруари 1921 г., с подпис: _Хр. См._
	Стихотворението е написано по повод подновеното излизане на вестник „Ден“ — политически информационен вестник, неофициален орган на прогресивно-либералната партия: Излиза от 1904 до 1912 г.: след сливането на народната и прогресивно-либералната партия централното бюро на обединената партия възобновява „Ден“ (от февруари 1921) като свой орган.]
P>
	Тъмна рожба на нощта,
	в бухалски гнезда роден,
	ето плесна сред калта
	доблестният вестник „Ден“.

	Жълта твар със две глави:
	народняк и прогресист,
	вестник „Ден“ весден мълви
	мъдростта на дух нечист.

	В жалка свита от лъжи,
	с тиха есенна печал
	старият лихвар тъжи
	за умрелия морал.

	Колко мила доброта
	се чете на всеки ред,
	колко ум и чистота
	и съветчета безчет!

	Тъмна рожба на нощта,
	в бухалски гнезда роден,
	ето плесна сред калта
	доблестният вестник „Ден“.
P$
