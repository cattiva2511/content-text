	[* _Публикация:_ Българан. Седмично хумористично списание. София, г. V, бр. 39 от [12 ноември 1920 г.], с подпис: _Ведбал_.]
P>
	Вечерната черна тъга
	с усмивка на шеметна полица
	беззвучно пълзи по снега
	на цветната спретната столица.

	Сред матовосини лъчи
	трептят електрики замислени
	и волен и болен звучи
	смехът на тълпите безчислени.

	Пърфюмни вълни от жени
	под вежди поглеждат витрините;
	чрез тях красотата звъни
	и страстният зов на годините.

	И вие се сребърен дим,
	безплътен и смътен кат спомена
	на някой нерад пилигрим,
	на някоя обич поломена.
P$
