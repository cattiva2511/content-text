	[* _Публикация:_ Червен смях. Седмично илюстровано литературно-хумористично списание. София, г. II, бр. 19 от 12 май 1921 г., с подпис: _Яким Егейски_.
	Стихотворението е посветено на Третия конгрес на Българската комунистическа партия, състоял се от 8 до 10 май 1921 г. в залата на театър „Ренесанс“ в София.]
P>
	Конгресът ни днес заседава
	за трети ден във „Ренесанс“,
	отвън общоделец* въздиша,
	[* _Общоделец_ — член на партията на широките социалисти.]
	изпаднал в мистически транс.

	И в спомен за приставски шпори*
	[* _И в спомен за приставски шпори_ — намек за времето, през което Министерството на вътрешните работи е в ръцете на широките социалисти.]
	изглежда минаващ стражар
	и в мътния поглед печално
	трепти детективският жар…

	Конгресът ни свършва, излизат
	навън делегатите с глъч,
	широкият гледа и тръпне —
	душата му гърчи се в злъч.

	Броящ делегатите точно,
	той все пак с усмивка мълви:
	„Ний имаме толкова члена,
	и ний не сме малко, уви!“
P$
