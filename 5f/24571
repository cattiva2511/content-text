	[* _Публикация:_ Кво да е. Седмичен хумористичен вестник. София, г. IX, бр. 440 от 7 ноември 1920 г., с подпис: _Лорд Джемс Шокинг_.]
P>
	Емнал на гърба багажа,
	прегърбен и белобрад,
	бай Октомври по паважа
	крачи скръбен и нерад.

	Тъй замислен и печален
	заминава в дълъг път,
	а по неговий лик бледен
	странни знаци се четат.

	Сякаш наскоро чиновник
	той е бил в СГОП
	и като добър пестовник,
	всичко е делил надве.

	Ала някой злобен влъхва
	тайната му разгадал,
	та към затвора полъхва
	мирис благ на кашкавал.

	А от Витоша се спуска
	бай Ноември с весел вид,
	сякаш чака го закуска
	в „Батенберг“ или „Елит“*.
	[* _„Батенберг“ или „Елит“_ — известни столични заведения. „Батенберг“ се е намирало на ул. „Калоян“, а „Елит“ на бул. „Дондуков“.]
P$
