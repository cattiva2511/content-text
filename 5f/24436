P>
	добре, къде са те
	Хемингуеевците, Т.С. Елиътовците, Езра Паундовците
	и. и. къмингсовците, Джефърсовците, Уилям Карлос
	Уилямсовците?
	къде е Томас Улф? Уилям
	Сароян? Хенри
	Милър, Селин, Дос
	Пасос?
	къде са
	те? мъртви, знам
	но къде са за-
	местниците, къде са
	новите?
	за мен, днешната банда е шайка
	лигави измамници.

	къде е Карсън МакКълърс?

	къде е поне един?
	къде са
	няколко? Къде са
	те?
	какво се е случило, какво не се е
	случило?

	къде е нашият Тургенев? нашият Горки?

	Не питам за
	Достоевски, няма заместник
	за
	Фьодор Михайлович.

	но
	тези сега, какво представляват
	те: правят дребните си
	сензации, що за сръчна некадърност, що за
	досада от
	език, що за
	въпиющ копелдашки заговор
	срещу буквите
	срещу страниците
	срещу вдишването и
	издишването

	това е
	тази загуба на естествена и
	красива мощ.

	Оглеждам се и
	Гледам
	и
	Казвам: къде са
	писателите?
P$
