	[* _Публикация:_ Червен смях. Седмично илюстровано литературно-хумористично списание. София, г. I, бр. 14 от 23 март 1920 г., с подпис: _Хр. Смирненски_.
	Написано по повод парламентарните избори, които се провеждат на 28 март 1920 г.]
P>
	Дайте капки валерианови,
	идат изборните дни
	и четците Добриянови
	страх и трепет засени*!
	[* _и четците Добриянови // страх и трепет засени_ — поетът има пред вид народняците. Добриянов — Сава Донев — Добриянов (1876–1946) — буржоазен журналист, член на народняшката партия, редовен сътрудник на в. „Мир“, в който печата клеветнически статии срещу партията на тесните социалисти и работническото движение.]
	В градовете и паланките
	„Дружна песен“ екне пак…
	Ще изтръпнат скоро банките
	пред пробудений бедняк.

	Угоените участници
	на пладнешкия грабеж —
	жълтокървавите властници —
	ще покрие зимен скреж.

	Мигар черната мизерия
	с празни думи се гаси?
	Мигар с жълта жандармерия
	алчника ще се спаси?

	Дайте капки валерианови,
	идат изборните дни
	и четците Добриянови
	страх и трепет засени!
P$
