	[* _Публикация:_ Българан. Седмично хумористично списание. София, г. VI, бр. 35 от [27 август] 1921 г., с подпис: _Господина от мансардата_.]
P>
	Добре дошли! Добре дошли сте,
	Бохор, Арон и Шоломон,
	бай Гига, Климе, Симеон
	и прочее душици чисти!

	Ех, хладно става в Чамкория,
	при Костенския водопад,
	елате си сега назад —
	с възторг очакваме ви ние.

	Вълкът наесен още слиза
	в селото или към града,
	зъби точете, господа,
	за сетнята ни жалка риза!

	Гешефт ще падне тази зима —
	гладът, студът са пак пред нас;
	по сто лева да капят в час —
	за Монте Карло* даже има!
	[* Монте Карло — курортен град в Монако, на брега на Средиземно море. Известен с хазартните си домове, особено с казиното, край което е възникнал в XIX в.]

	Добре дошли! Добре дошли сте,
	Леон, Арон и Шоломон,
	бай Гига, Унче, Симеон
	и проче чисти аферисти!
P$
