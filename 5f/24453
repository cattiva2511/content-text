	[* _Публикация:_ Червен смях. Седмично илюстровано литературно-хумористично списание. София, г. II, бр. 5 от 3 февруари 1921 г., с подпис: _Яким Егейски_.]
P>
	На широките е тясно,
	вижда се и без очи,
	и сред лаенето бясно
	смешна нота днес звучи.
	С илюстрирани афиши
	пак зъби показват те,
	силни думи в тях се пишат,
	а пък слабост се чете.

	Цензурата се засилва;
	с лепкавия си език
	пак колоните тя милва
	и надава грозен вик;
	ала в белите полета
	мъжделее черен знак:
	слабосилен кабинета
	крета към гробовен праг.

	В буржоазните газети
	комунизмът крах търпи —
	Киев ето пак зает е*
	[* В буржоазните газети // Киев ето пак зает е — поетът осмива буржоазните вестници, които дават неверни, тенденциозни сведения за събитията в Съветска Русия.]
	от разбунени тълпи,
	а преведено туй значи
	силна им е слабостта,
	че с широки крачки крачи
	комунизмът по света.
P$
