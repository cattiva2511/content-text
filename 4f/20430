P>
#	I

	Чуй сред полунощни сън
	как шейни отронват вън
		звън след звън,
		звън след звън!
	Как полъхват и ни вдъхват несънуван, дивен сън!

	О, как звънко, звънко, звънко
	плуват в нощни въздух вън!
	А в мъгла обвити тънко, слушат рой звезди през сън
	как напява всеки звън,
	че след мъка и заблуда
	идват дните на пробуда,
	на очакваното чудо —
	на блажен и влюбен сън!
	В снежен път шейни летят:
	сребърни звънци звънтят
	и с припевен ритъм верен,
	като древен стих размерен,
	разпилени, ту пък слени —
		звън след звън
		в звън един:
		— Дин! — Дин! — Дин! —
		— Дин! — Дин! — Дин! —
	Как полъхват и ни вдъхнат несънуван, дивен сън!


#	II

	Сватбен звън звъни навън —
		златен звън!
	Вечно девствен, лей приветствен той възторжен сън!
		Вест понесъл с весел ек,
		той лети в нощта далек
		и подобно чучулига,
		всеки миг
	от вълните златорунни на акорди тънкострунни
		той се вдига и достига
		лунни лик!
		А камбаните черковни
	нежно тръпнат, сякаш шъпнат древни приказки любовни.
		И съгрян
		в техни блян,
	цели свят навред съзира в бъдещето светъл сън.
	Възвестен от хор камбани с благодатен златен звън
		посред дим
		от тамян,
		смях и шум —
	— Бим! — Бам! — Бум! —
	Бим!
	Бам!
	Бум!


#	III

		Мирни сън прокуди вън
		меден звън!
	В нощ безсънна той прозвънна бедствие навън!
		Звън след звън
		с гневна мощ
		ужас вей в самата нощ
		и отмина по-нататък!…
		Звън след звън —
	ту по-дълъг, ту по-кратък —
	страх навред вселява вън!
	И страхът е тъй голям!
	Въздухът от плач раздран!
		— Дан! — Дан! — Дан! —
		— Дан! — Дан! — Дан! —
	Че камбаните пияни, неспособни да звънят,
	само бият, само вият и вопият, и крещят!
		Само плачат за пощада
		и към пламналата сграда
		вопли горестни редят…
	А пожарът многошумен,
		ту затихнал, ту безумен,
		пак пламти —
		носи се, пълзи, лети
		все нагоре, все нагоре
		и настръхнал той говори:
		„Ще хвърча!
	Ще се нося, огнекрили, срещу лунната лъча!
	Месеца ще стигна или — ще умра, ще замълча!“

		То сред кипнала метежност
		и безбрежност от огън
		приказка за безнадеждност
		там навън
	с тръпки ледни шепне медни звън —
	и със слух от страх терзан.
		Знай ухото:
		вред е злото!
	Вред пожара се разгаря, вред е пламъкът разлян —
		— Дан! — Дан! — Дан! —
		— Дан! — Дан! — Дан! —
	В общи пукот сетне звукът, ужас — звукът сам!


#	IV

		Погребален скръбен звън
		стене вън!…
	Вечна горест в тленна орис — край на горки жизнен
		сън…
		В тихия вечерен час
		с ужаса на своя глас
		колко скръб той буди в нас!
		И неволно ний тъжим:
		поглед в сълзи потопим
	и ридаем в скръб, че знаем: сън навеки ще заспим!
		Тъй унил и тъй печален,
		той нараства в дълъг плач
		и в привечерния здрач
		със припева погребален
		в Божи храм слят едвам —
		Бам!…
		Бам!…
	Ту плачевен, ту сподавен, тоя гневен, бавен звън
	възвестява, че страдалец е заспал последен сън!

		От черковните килии
		и за грешни, и светии
		отечава тъжен звън —
	пръст сърцето ще покрие, а очите — вечен сън!
	О, там черният звънар,
		смел и твърд,
		бий на смърт —
		Смърт!
	Той над всички горд стои
	като някой господар —
	някой цар!
	Той се смее и шуми
	и гърми, гърми, гърми;
	до камбаната застава
	и така я разлюлява,
	че тя горко заридава —
	и с плача си възвестява,
		че вървим
		все натам
		в своя друм —
		Бим!…
		Бам!…
		Бум!…
P$
