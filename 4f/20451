P>
	Романсът, който, свил крило,
	припява с унес на чело
	сред златни листи, що безспир
	потрепват в сенчестия вир,
	за мен е пъстър папагал,
	нали ми е познайник стар.
	Той първо слово ми е дал
	и бил е първи мой буквар,
	додето сред леса зелен
	почивах, юноша вгълбен.

	А днес кондорът — Вечността
	така раздира свода клет
	и праща мълнии безчет,
	че нямам миг за суета
	и кротко взиране в нощта.
	Но идва час с криле от пух
	и с тях докосва моя дух.
	Тогава с лира и със стих
	изпълвам го, за всичко глух,
	престъпно инак сметнал бих
	със струна да не галя слух.
P$
