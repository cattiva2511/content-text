P>
	Защото чувствам, горе в небесата
	когато ангелите си шептят,
	на любовта най-нежна имената,
	туй име „майка“ пак ще изберат,
	аз дълго с него те зовях — задето
	ти повече от моя майка бе
	и пълниш дълбините на сърцето,
	откак Вирджиния взе туй небе.
	Отдавна съм загубил майка мила.
	Тя беше само моя майка.
	Ти, ти моята любима си родила.
	По-скъпи са ми твоите черти —
	безмерно скъпи, както с нежна страст
	не своята душа, а теб обичах аз.
P$
