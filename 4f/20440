P>
	О съществуват, същества без тяло.
	В сдвоените им бития личат
	проявите на двойственото цяло,
	на светлина и твърд, на сянка с плът.
	И тишините две са на света:
	Душа и тяло. Бряг — море. Едната
	намира вечния си дом в тревата.
	Обредите, сълзите, паметта
	я правят поносима. На плътта
	това е тишината. „Нивга вече“
	зове се и злината не познава.
	Но щом я зърнеш в кът далечен
	(като безимен, странен елф), тогава
	ти начаса в неведомия край
	на божията милост се предай!
P$
