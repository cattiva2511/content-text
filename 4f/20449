P>
	Науко! Дъщеря на Времето си ти
	и тоя свят мениш със взора си студен.
	Поета замечтан защо така смути,
	о, лешояд, с криле от скука и от тлен?
	Не бил те той ценял? От теб не бил пленен
	Нима остави го, зареян в самота,
	да търси скъп брилянт по свода озарен,
	неопетнил криле във допир със света?
	Диана ти свали от впряга й хвъркат,
	дриадите изгони от китните гори,
	по другите звезди да дирят роден свят.
	От ручея отне наядите добри,
	от всеки цъфнал храст — ефирно същество,
	а пък от мен — съня под лятното дърво.
P$
