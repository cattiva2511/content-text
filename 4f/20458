P>
	Виж, всичко се разлиства: Тъй и ние —
	защото сме блаженството познато.
	То — кръв и мрак — във зверовете вие,
	в нас кряска, вкоренено в сетивата

	подобно на душа. По теб крещи,
	но ти със поглед само ни докосваш
	като пейзаж: без жажда, с нежна кроткост,
	и затова си мислим: ти не си

	избран и позован! Но кой изрече
	че бихме от копнеж по теб загинали!
	Ще бъдем ли за някого повече?
	Безкрайността без теб ще ни отмине ли?…

	Но съществувай, да те чуваме, о глас,
	легенди сътворил за нас!
P$
