P>
	На една вестфалска крепост,
	Обградена от езеро,
	вечер след вечер
	скърцащо се издигат нависоко
	подвижните мостове…
	И под тях — съществуване
	в квадрата на мъждукащо графство,
	пазено от русалки,
	зад нежните, тръстикови щандарти…
	Но идва на посещение дъждът.
	Той обича старите тапети,
	изсушените лица на дамите,
	които грижливо, в скринове и ракли
	пазят чудни ръкописи —
	оригинални текстове и приписки —
	образи на митичната дойка
	и мистичната девойка.
	Те говорят за лаврови рози
	И със заинатена веселост
	казват „компанийка“ наместо „па`рти“…
	Докато младата баронеса,
	в избеляла басмяна рокля,
	слага в леглото шестте деца —
	като селски ябълки — в слама.
P$
