P>
	Аз дирих трийсет годин, сестри мои, —
	къде съдбата бе го скрила? —
	Аз ходих трисет годин, сестри мои,
	и пак не съм го доближила.

	Аз дирих трийсет годин, сестри мои,
	в умора паднах най-голяма;
	той беше вредом, — вредом, сестри мои,
	и пак наникъде го няма!

	Душата ми е скръбна, сестри мои,
	пред мене вечер притъмнява,
	не виждам по-нататък, сестри мои,
	и слънцето — за вас изгрява.

	Да, вий сте в ранна младост, сестри мои,
	за труден път, готови вече, —
	ей стапът* ми, вземете, сестри мои,
	[* _Стап_ (диал.) — тояжка за подпиране. — Бел. NomaD.]
	и потърсете по-далече!…
P$
