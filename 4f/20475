P>
	Когато някой си отива, трябва
	в морето да захвърли
	шапката със миди, сбирани през лятото
	и да си тръгне със коса развята;
	той трябва да катурне масата
	с любов покривана,
	остатъка от винената чаша
	в морето да изсипе,
	да раздаде на рибните пасажи хляба
	и капка кръв в морето да размеси,
	а ножа да пречисти във вълните,
	да погребе в обувките си трябва
	сърце, котва, кръст
	и нека си замине със коса развята.
	Тогава ще се върне пак.
	Кога?
		Не питай.
P$
