P>
	Напразно побягваме през моретата.
	Навсякъде от бреговете ни гледат
	очите на мъртви риби,
	поглеждат ни от суша към суша.
	Защото безмълвните рояци
	край основите на континентите
	дочуваха вопли ужасни.

	Поети изплетоха мрежи от треви
	досущ преждите жилави на водорасли.
	Невежи рибари всекидневно гребат
	неизтеклото в лодките
	и го наливат в шума на пазарите,
	където ни премълчава Страшният Съд.
P$
