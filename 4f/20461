P>
	Дъхът й още клепките ми гали.
	Възможно ли е? Тези дни тъй живи
	съвсем да са отминали? Едва ли…

	Макар че повторимост няма. Знам.
	И в необхватност с жалбите горчиви
	как всичко тича… плъзга се натам…

	И собственото мое аз — неспряно
	от детството ми още е смълчано
	подобно чуждо куче в моя ден,

	защото съм от векове сроден
	със прадедите. Спят в савани те,
	но свързани, като косите с мен…

	Съвсем в едно — като косите с мен.
P$
