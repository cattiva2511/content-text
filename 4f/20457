P>
	Обичам своя тъмен час, когато
	все по-вглъбени тънат сетивата;
	живота ежедневен препрочитам
	като писма във чувствата ми скрити —
	легенда и далечна, и позната.
	Повторно в мен животът ми потича,
	от времето откъснат съществува.

	И на дърво съзряващо приличам
	над гроба на едно момче. То чува
	прегърнато от корените топли,
	че шепнат листи… Сбъднат му се струва
	съня изгубен в песни и във вопли.
P$
