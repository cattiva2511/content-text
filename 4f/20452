P>
	Отколе имах участта
	да обитавам кът в света,
	от който друг не знам по-мил —
	със самота ме бе пленил,
	със диви езерни скали
	и тънки борове — игли.

	Но щом Нощта обви с покров
	и тях, и тоя свят суров,
	и щом мистичен лъх повя
	и шепотът му проехтя,
	във свойта самота — разбрах —
	укрива езерото страх.

	Това не беше ужас див,
	а трепет сладостно-щастлив:
	не бих го с име назовал
	и за най-чистия кристал.
	И за Любов не бих го дал.

	Таяха смърт онез вълни
	и гроб — ония дълбини,
	за всеки, дирил в тях приют
	и свършек за копнежа луд,
	та самотата — да роди
	нов Рай от тъмните води.
P$
