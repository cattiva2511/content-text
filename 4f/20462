P>
	Желаното — нечакано съзрява,
	пробуден сън — в душите ни трепти.
	И виждаме — над клоните изгрява

	луната пълна… В златен бяг лети…
	Така мечтата в миг се появява
	и през нощта огромна — в нас блести.

	И жива е — усмихнато дете —
	в нечакани посоки кротко странства,
	подобно пълнолуние расте…

	Пулсираща — с всесилно постоянство
	интимното разкрива пред света —
	с ръце на дух — в зазидано пространство…

	Превръща тя в мечтано същността.
P$
