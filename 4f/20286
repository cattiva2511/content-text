P>
	Но ако той се върне нявга,
	какво да кажа зарад вас?
	— Кажете му, че аз го чаках
	до сетния си час.

	Но ако той на тия думи
	не схване смисъла добре?
	— С тъга и кроткост говорете,
	той ще разбере.

	Но ако той попита — де сте,
	щом влезне, как да кажа аз?
	— Подайте моя златен пръстен,
	без да приказвате тогаз.

	Но ако той попита — вкъщи
	защо е тази пустота?
	— Свещта угаснала да види
	и таз отворена врата.

	И ако той попита сетне
	за вашия последен ден?
	— Кажете му, че бях засмена,
	дано не жали подир мен…
P$
