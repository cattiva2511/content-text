P>
E>
	Абсурдният човек започва оттам,
	където духът престава да се възхищава
	от играта и иска да влезе в нея.
@	А. Камю, „Митът за Сизиф“
E$

	белите коне препускат
	все по-навътре във гората
	надбягват се с нощта

	на закачалката оставям дрехата на любовта
	момчето на мечтите ми живее отвъд истината
	кому е нужно тогава

	ти знаеш ли какво е лудостта
	четири черни рози за госпожица свободата

	увива се около теб хлъзгавото тяло на змията
	за да заспи сложи очите й в джоба си

	бог умря да живее бог
	бог е гол
	защо доброволно подлагаме врат на палача
P$
