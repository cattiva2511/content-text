P>
	Душата ви в пейзаж избран блести
	сред бергамски танци и чаровни маски,
	танцуващи и с лютни свирещи, почти
	тъжни изпод балните си краски.

	С минорни оттенъци прославят
	живота сносен, любовта — победа,
	в щастието изглежда не вярват;
	достига песента им луната бледа.

	На лунна светлина в тъга, захлас
	мечтаят птиците в дървесни клони
	и хлипат водоскоци от екстаз,
	водоскоци мраморни и стройни.
P$
