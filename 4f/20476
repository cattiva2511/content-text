P>
	Не казвам: това беше вчера. С обезценени
	летни пари в джоба, лежим отново
	върху плявата на сарказма, в есенните маневри
	на времето. И мимолетният път към юг
	не се осъществява за нас, както за птиците.
	Само привечер преминават
	рибарски ветроходи и гондоли, а понякога
	ме посреща, там, където съм уязвима — в погледа —
	един отломък от мрамор, преситен от мечти.

	Чета във вестниците твърде много
	за студенината и нейните последствия,
	за безразсъдства и убити,
	за изгонвания, престъпления и безброй ледени блокове,
	но малко ми харесва.
	Защо ли? Тръшнах вратата пред просяка,
	защото е мир,
	а съзерцанието трябва да се пести, но не и
	в дъжда безрадостната смърт на листата.

	Оставете ни да направим едно пътуване.
	Оставете ни под кипарисите, или под палмите,
	или в горичката от портокали,
	и на цени поевтинели да погледаме
	безподобните слънчеви залези. Оставете ни
	да забравим за писмата от вчера,
	на които не сме отговорили!
	Времето твори чудеса. Но несправедливо ли е към нас
	с настойчивото хлопане на дълга: Не сме у дома.
	В избата на сърцето, безсънна,
	отново се намирам върху плявата на сарказма,
	в есенните маневри на времето.
P$
