P>
	зеленото, което…
	което очите ти…
	очите ти не поискаха…
	по-искаха да видят друго…
	другото лице на жената…
	жената скри в зениците си…
	зениците й се разшириха…
	широкото поле, което погълна…
	погълна времето…
	времето, в което ти…
	ти бягаше…
	бягаше по брега…
	брегът се сливаше с другия бряг и се получаваше…
	получи се най-сетне писмото…
	писмото, заради което птицата…
	птицата не можа да спре…
	спря я стената…
	стената с твърде тясната пролука…
	пролуката, която сложи точка…
	точката на края на гората…
	гората бе зеленото…
	зеленото, което ти…
	…
P$
