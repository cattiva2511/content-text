P>
	Живях нерад
	в печален свят
	сред мъртвите води,
	но с мене дивната Евлалия свенливо се сгоди,
	със мене русата Евлалия засмяна се сгоди.

	С такъв разкош
	и звездна нощ
	не гряла би победно.
	И на кристал
	от пара цял
	сиянието ледно
	не ще се мери на Евлалия със кичурче безредно,
	не ще сравните на Евлалия и с кичурче най-бедно.

	На страх и скръб
	обръщам гръб —
	с мен стене й душата,
	а денем в дар
	ни праща жар
	Астарта в небесата
	и гледа своята Евлалия с очи на майка свята,
	тя гледа младата Евлалия с очите на цветята.
P$
