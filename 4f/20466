P>
	Завръща ли се някой? Чувам стъпки.
	Кой ме преследва? Накъде ме гони!…
	Ах, утрото е! Гълъбите кротки
	надничат през стъклото с поглед розов —
	недоверчиво! Птици боязливи,
	какво от мен желаете, кажете!
	Хляб нямам. Със какво да ви нахраня?
	Трошици по перваза има само
	от другата останали… Кълвете!
	Тук чужда съм! Сега пътека сладка
	към сънища забравени ме води.
	Разкъсайте воала на лъжата
	Със яки човки! В приказките детски
	плашливи — днес бъдете справедливи!
	„В обувката й — кръв!“ И ако принцът
	пробуди се и верен път намери —
	заблудата си ще разсее в пепел…
P$
