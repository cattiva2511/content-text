P>
	Седнала в градина
	под дърво Калина,
	румена девойка
	чудна песнопойка.

	Седнала, запяла,
	люлка залюляла:
	Нани, братче, нани,
	Сънчо пак те кани.

	Сънчо ще ти прати
	кончета крилати,
	с свилена юздица,
	в пъстра колесница.

	Гост да му отидеш,
	чудо да си видиш:
	цял палат джуджета
	с гугли и звънчета!

	Седнала в градина
	под дърво Калина,
	румена девойка
	чудна песнопойка.

	седнала, запяла,
	люлка залюляла:
	Нани, златно, нани,
	мама го нахрани.

	Кака го люлее,
	птичка песен пее.
	Да мълчите всички,
	буболечки, птички,

	бебето сънува
	и през сън ви чува,
	и от ваште песни
	може да се стресне.
P$
