P>
	Последен прилив пак ще заличи
	през плитчината пясъчния път,
	но островът ще взира към брегът
	над бента стар немигащи очи.

	И впримчените жители насън
	ще скитат в свят с променчивост богат.
	А в своя бит — те повече мълчат,
	и редки думи с епитафен звън

	напомня Онова — необяснимо,
	смразяващо в застиналост нетрайна,
	от детство още с безогледност зрима.

	Оная прекратимост, уж случайна —
	незнайната и многолика тайна —
	и в самотата — непреодолима.
P$
