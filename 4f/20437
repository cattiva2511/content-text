P>
	Беше нявга мирен кът,
	дето хора не гълчат.
	Всичките поели в бой.
	Вместо тях звездици рой
	в кули от ефирен мрак
	бдяха над разцъфнал злак,
	дето спеше през деня
	слънчевата мараня.
	Ала днеска би видял
	пътникът една печал:
	тук светът трепери цял.
	Въздухът трепти в нощта
	стели се над самота.
	Не, не вятър шумоли
	в тез гори — морета зли
	под Хебридските мъгли.
	Не, не вятър гони тук
	бързи облаци на юг
	в небесата с гневен звук
	върху теменужен свят,
	де око е всеки цвят.
	Плачат лилии — венци
	над незнайни мъртъвци.
	Ронят капчици роса
	под уханни небеса.
	Плачат, свели нежен гръб
	със сълзи от бисер скъп.
P$
