P>
	С халка сега съм аз
	и със венец в косите.
	Брилянт и скъп атлаз
	са цели в моя власт
	и кой така честит е?

	Обича ме жениха,
	но тупкат ми гърдите,
	че в клетвата му тиха
	камбани глас извиха
	за оня, що убиха
	там долу край върбите
	и толкова честит е.

	Той с думи утеши ме,
	целуна ми косите.
	И унес тих обви ме
	и в гробен кът свали ме.
	Делорм, любимо име,
	там толкова честит е!

	Да, бяха туй словата,
	що свързваха душите
	макар без клетва свята,
	без вярност във сърцата.
	Но шепне ми халката:
	„Кой толкова честит е?“
	Знак златен е халката —
	кой друг така честит е?

	Да можех да прогледна,
	но сън слепи очите.
	Кърви душата бедна,
	пред стъпката поредна.
	Във къщата си ледна
	дали Делорм честит е?
P$
