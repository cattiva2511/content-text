P>
	От детство бях си по-различен
	от другите и непривичен
	бе погледът ми, а очите
	от свой вир черпеха сълзите.
	От място собствено струеше
	тъгата ми и трудно беше
	да свиря с други бодра нота.
	Обичах всичко сам в живота.
	Но после, после във зората
	на пътя ми трънлив, недрата
	на естеството се откриха
	пред мен и тайна ми дариха:
	тайна, скрита във потока,
	във скалата най-висока
	и във слънцето от злато,
	потъмняло в късно лято,
	във светкавица небесна,
	дето преди миг ме стресна,
	във гърма и урагана,
	и във облак, който стана
	(както свода бе в лъчи)
	демон в моите очи.
P$
