P>
		Скитник-рицар аз знам,
		който бродеше сам —
	в мраз и зной, без покой, без отрада;
		с песен грижите снел,
		вредом диреше — смел —
	оня приказен свят: Елдорадо.

		Скръб духа умори;
		сянка пътя покри,
	впи ръце във сърцето му младо.
		И закрея той блед —
		слаб да дири навред
	в дни и нощи безчет — Елдорадо.

	И пред Сянката спря
		той, когато разбра,
	ден и нощ сетна мощ че отпада:
		„Де е златният край,
		дето скръб не витай? —
	Посочи ми с лъчи Елдорадо?“

		Но от нея чу вест:
		„Между Сенките слез!
	И злочест в лунний лес ти изстрадай
		всяка мъка докрай —
		там е златният рай,
	в който ти ще прозреш Елдорадо!“
P$
