P>
	С безкраен отблясък
	от скучна позлата
	снегът в равнината
	искри като пясък.

	От цинк е небето
	и мрак се простира
	в простора, догдето
	луната умира…

	Прозират дървета
	зад парата сива,
	която обвива
	гори и полета.

	От цинк е небето
	и мрак се простира
	в простора, догдето
	луната умира…

	Какво ви спасява
	от смърт в студовете,
	о врани, кажете,
	при зима такава?

	С безкраен отблясък
	от скучна позлата
	снегът в равнината
	искри като пясък.
P$
