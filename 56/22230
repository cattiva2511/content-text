P>
	Едничко лято още дайте ми, всевластници!
	Едничка още есен песента ми да узрей,
	та моето сърце, от тази сладка
	игра наситено, по-волно да умре!

	В живота святото си право неполучила,
	душата не почива долу в Оркуса;
	но ако някога най-скъпото за мене,
	Поезията, ми сърцето осени,

	добре дошъл тогаз, покой в света на сенките!
	Честит ще съм, дори и ако ме не придружи
	там лирата ми; като боговете
	веднъж живях и повече не искам аз.
P$
