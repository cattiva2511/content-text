P>
	Желязо анемония плат.
	Желязното копие пронизва анемонията и кръв потича по плата.
	Желязо опръскано с кръв анемонии белота на платовете.
	Едно копие в сърцето една ранена анемония един плат за саван.
	Желязо анемония плат.
	И този плат почервенял от кръвта на анемонията се
	развява на желязното копие
	и платът изтрива желязото което прониза анемонията.
	Хвърли загиналата анемония!
	Остават желязото и платът.
	Хвърли ръждясалото желязо!
	Остава платът.
	Остава платът който ще гние по-дълго от трупа завит с него.
	Остава платът от който няма да се запази скелет.
	Хвърли плата!
	Вземи отново копие!
	Откъсни анемония!
	Плътта около желязото на твоя скелет:
	твоето тяло
	разгърнато червено знаме.
P$
