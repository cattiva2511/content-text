P>
	Зората ноемврийска с мъка
	отблъсва надалеч нощта.
	Недоразбудената мисъл
	пред сънищата е безсилна.

	Ще бъде черно през деня
	посред надвисналите сгради
	и лампи в барове дълбоки
	до късно пладне ще блестят.

	Добре е да си в час такъв
	сред стара уличка закътан,
	където тайнственост незнайна
	обгръща всеки глъч и шум.

	Тогава свръхестествен дъх
	излъчват всичките врати:
	нагоре глъхне по стените
	и видимо се разпростира;

	догдето пък небето леко
	просветва в изблик на възторг,
	като че е узнало вече
	това, което търсим още.
P$
