P>
	Добрият е с добро сърце
	и от труда не се смущава —
	трудолюбивите ръце
	са неговата трайна слава.
	Използуват ли чужди труд,
	ти с лошо само си прочут.

	Добрият гледа как личи
	труда му. И макар известен,
	когато го корят — мълчи:
	за него чест е да е честен.
	Живее тихо като бог,
	доволен в бедността и строг.

	Творим безшумно в своя път
	трудът твореца свой прославя
	но искат ли да ни смутят,
	глава изправяме тогава.
	Народът казва: няма път,
	по който хора не вървят.

	Спокойна е за нас нощта,
	защото цял ден сме творили;
	събуждаме се сутринта,
	окриляни от нови сили.
	Да си ленивец, е беда
	и срамно бягство от труда.

	Трудът живота прави лек
	и го превръща във наслада;
	денят на празния човек
	е пълен винаги с досада.
	Във труд със песен на уста
	е къса даже вечността.
P$
