P>
#	I

	песента на един дадаист
	който имаше дада присърце
	даде зор на своя мотор
	който имаше дада присърце

	в асансьора бе краля така
	тежък чуплив самозаменим
	той си отряза дясната ръка
	и я изпрати на папата в Рим

	затова няма спор
	че този асансьор
	вече няма дада присърце

	яжте шоколади безброй
	мийте мозъка свой
	дада
	дада
	пийте вода


#	II

	песента на един дадаист
	нито оптимист нито песимист
	влюбен във велосипедистка
	нито оптимистка нито песимистка

	но съпругът на Игнажден в зори
	знаеше всичко та го прихвана
	и двете им тела в куфари три
	изпрати във Ватикана

	нито любовник
	нито велосипедистка
	са оптимист и оптимистка

	яжте мозъци пане
	мийте войника си поне
	дада
	дада
	пийте вода


#	II

	песента на един велосипедист
	който беше дада по сърце
	който значи беше дадаист
	като всеки дада по сърце

	една змия бе с ръкавици
	тя затвори предпазната клапа
	взе от змийска кожа ръкавици
	за да целуне римския папа

	трогателни редици
	и непознато лице
	което няма дада присърце

	пийте мляко от птички
	мийте своята брада
	дада
	дада
	яжте телешко всички
P$
