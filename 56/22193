P>
	Вашата сянка е хладна отдавна,
	дъбове мои! Аз не зарових
	корени ваши в земята, защото
	късно роден съм.

	Юноши още, с глави отвисоко
	хвърляте сенки във дните. Шумете,
	даже след мен да останете вие,
	аз не завиждам.

	Нека върбата край вас да порасне.
	Вечер, щом слънцето кротко залезе,
	в сянката ваша сред въздух прохладен
	нейните листи

	тихо да шушнат, а влюбен да каже,
	свойто момиче прегърнал: не плаче,
	шепне тя, тъй ми разказваха нявга
	прадеди наши.

	Бурята може дъба да прекърши,
	може да млъкне върбата, тогава
	песните само, дошли от сърцето,
	в сърцата остават.
P$
