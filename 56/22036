P>
	Виж кръг блестяща мед сред небесата сини,
	огромна тенджера; добрия бог вари ни
	във нея манна; тъй е всеки делник нов:
	пропита е със пот, пропита е с любов.

	Прииждат край пещта бедняците отвред,
	месото цвърка, дъх разпръсвайки юнашки,
	пияниците вкуп протягат празни чашки,
	голтакът се тресе от студ и чака ред.

	Ти вярваш ли, че тук за всеки има зрънце,
	че сипва соус тлъст за нас готвачът слънце?
	Не, кучешка чорба ни е приготвил бог.

	За тях блестят лъчи, а ние — под капчука
	и празното гърне стои без огън тука,
	остава ни от жлъч да си направим грог.
P$
