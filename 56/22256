P>
	Когато сутрин рано-рано
	край малката ви къща свърна,
	сърцето ми се радва, щом те
	на малкия прозорец зърна.

	Ти гледаш ме и сякаш питаш
	с очите черни отдалече:
	„Ти кой си и що става с тебе,
	посърнал, непознат човече?“

	Поет германски съм, когото
	в Германия добре познават —
	на първенците с имената
	и мойто име споменават.

	А туй, което става с мене,
	в Германия с мнозина става;
	сред всички най-големи мъки
	и мойта мъка споменават.
P$
