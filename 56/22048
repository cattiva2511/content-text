P>
	Ако ви казва нещо песента ми,
	това не трябва да се разбере;
	не я измислям, за да ви измами;
	Жената съм, познават ме добре.

	Пристегнати или широкополи…
	Кажете: кой с каква ще прегреши?
	Владея ловкостта на всички школи,
	за всеки вкус си имам аз души.

	От моите лица берете цвете,
	устата пийте вместо моя глас
	и повече у мене не търсете…
	Не ме разбира друг; пък даже аз.

	Не почвайте двубой — ще ви надвие
	противник по-добре въоръжен.
	Мъже-наивници сте всички вие,
	Женствеността всевечна е у мен!

	Това съм аз — великата Изида!
	Целта ми губи се в звездите, знам.
	Кой би ме спрял по пътя си да ида?
	Но бих могла оазиси да дам…

	Ако ви казва нещо песента ми,
	това не трябва да се разбере;
	не я измислям, за да ви измами;
	Жената съм, познават ме добре.
P$
