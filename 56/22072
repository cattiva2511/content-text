P>
D>
	На А.-Ф. Еролд*
D$
	[* _Л.-Ф. Еролд._ — Поет, драматург, прозаик и учен, с осем години по-възрастен от приятеля си Жари.]

	Една кутия със солено телешко, завързана като лорнет,
	видя омар, приличащ като брат на нея.
	Брониран беше той с черупка твърда,
	върху която пишеше, че вътре като нея е обезкостен
	(boneless and economical*);
	[* _… boneless and economical._ — Обезкостен и икономичен (англ.).]
	и под опашката си свита
	навярно беше скътал ключ за своето отваряне.
	Обзет от обич, домоседът къс от телешко
	се обясни на самодвижещата се кутийка жива за консерви —
	че ако би се съгласила да се пригоди
	със него заедно, към земните витрини,
	би била наградена със множество златни медали.
P$
