P>
	Витаете вий горе в светлината
	безгрижно, гении блажени!
	Божествени и нежни повеи
	докосват ви едва,
	тъй както пръсти на арфистка
	свещени струни.

	Без участ, като спящо
	кърмаче, дишат боговете;
	запазен чист
	във пъпка скромна
	цъфти духът им
	вековечно
	и техните очи блажени
	гледат със спокойна
	вечна ведрина.

	Но нам е отредено
	покой да не намерим нийде;
	и чезнат, падат
	страдащите хора
	слепешката
	от час на час,
	като вода, от камък
	запращана на камък,
	с години в неизвестността.
P$
