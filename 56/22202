P>
	Роза с алени листа
	кичеше полето —
	свежа като утринта.
	Зърна я и долетя
	весело момчето.
	Розо, розо, розичке,
	розичке в полето!

	„Днес ще те откъсна аз!“ —
	рече й момчето.
	„Ще те убода завчас —
	ще запомниш ти тогаз
	розата в полето!“
	Розо, розо, розичке,
	розичке в полето!

	Дълго, дълго се моли
	розата в полето
	и се бранеше с бодли.
	Ала кой да се смили —
	дръзко бе момчето.
	Розо, розо, розичке,
	розичке в полето!
P$
