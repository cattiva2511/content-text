P>
	Черни фракове, чорапи,
	бели, ласкави маншети,
	кротки речи и прегръдки —
	ах, къде ви е сърцето?

	Нямате сърце в гърдите
	и в сърцето — чувства топли.
	Ах, гнети ме песента ви
	за лъжливите ви вопли!

	Ще отида в планината —
	там в затънтените хижи,
	дето волен вятър вее
	и душата е без грижи.

	Ще отида в планината —
	там сред тъмните борики,
	дето ручеи ромонят,
	дето птички чуруликат.

	Сбогом, гладки зали, гладки
	господа и гладки дами!
	В планината ще отида
	и ще ви се смея само.
P$
