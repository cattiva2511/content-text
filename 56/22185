P>
	И все пак твърд бъди! И все пак не унивай!
	Щастливец ли е друг — не му завиждай ти!
	Развличай се самин и да не те гнети,
	че всеки ти е враг и против теб отива.

	Ти смятай радостта или скръбта горчива
	все като жребий свой, без той да те смути,
	и нужното върши, преди да те слети
	повеля за това, и чакай дан щастлива.

	Та за какво скърби човек, какво прославя?
	Виж: всичките неща, в които ти си взрян,
	са в тебе! Остави суетния си блян

	и в себе си, преди да тръгнеш, се вглъбявай,
	че който се владей, със всичко е богат
	и му е подчинен безкрайният ни свят.
P$
