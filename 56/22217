P>
	Не се прославих на земята,
	ала кажете пак за мен:
	той беше още цвят, когато
	от мълния бе поразен.

	И този цвят посърнал клюмна
	внезапно в първите зори,
	небесната роса безшумно
	листцата свехнали покри.

	Остана ми усмивка ледна
	и тези тъжни две очи,
	а във въздишката последна
	потайна жалост ще звучи.

	На някои не се понравих
	и изповядвам днес пред тях,
	че аз последната поява
	на ранна драма им играх.
P$
