	[* _Гаспар Хаузер._ — Предполага се, че тъй се наричал синът на Стефания дьо Боарне и един принц на Баден. Момчето било откраднато с цел други да получат наследството на майка му; краткият му живот бил твърде нещастен.]
P>
	Отидох аз, сиракът примирен,
	богат със ведрина в сърцето,
	при хората от градовете:
	но те не оцениха нищо в мен.

	Когато наближих двадесетте,
	с любовни пламъци в гърдите,
	намерих хубост у жените,
	но в мене не видяха хубост те.

	Макар и без отечество, без княз
	и без куража на героя,
	поисках да умра във боя,
	но бях и от смъртта отхвърлен аз.

	Дали съм много млад или пък стар
	дали съм се родил без време?
	О, моите мъки са големи:
	молете се за бедния Гаспар.
P$
