P>
	Не значи нищо нашта скръб и залудо човек роптае,
	нехае здравият за туй, което болния терзае.

	Ако не беше толкоз къс — предаван от един на друг, —
	безрадостният ни живот би трябвало да се окае.

	Еднообразен е светът, многообразна — гибелта,
	за мойта цел и твойта смърт природата не ще да знае.

	А ако някой се гневи и не приема своя дял,
	пак, неспокоен цял живот, за мир във гроба ще мечтае.

	Макар да знаят всички туй, да го забравят се стремят.
	Да ви го спомня всеки път и мойта съвест не желае.

	Гребете с пълни шепи вий насладите на, тоя свят
	и нека всеки тук живей, люлян от своя блян омаен,

	че случаят ще му дари, що никому не е дарил:
	желай всемир да е човек, а всъщност прах и суета е.
P$
