P>
	Ти зеленееш, кът в трева потънал, тука
	лежат жена и мъж и кръстове стърчат;
	оттука близките изпращаме отвъд,
	едничка черквата с прозорците блещука.

	Когато слънцето над тебе грей по пладне
	и в теб се задържи по-дълго пролетта,
	когато сянката на облак влажен падне
	и превали денят в лъчи и красота,

	как тихо е тогаз в оназ ограда сива,
	де старото дърво огъва се о две
	с листа, изпълнени от мъка мълчалива,
	ала отрупано със росни плодове.

	Притихва черквата, потънала в нощта,
	на стария олтар златото само свети,
	но пълен е светът със хубави неща:
	невидимо щурче в полето свири лете.

	И всеки, чул речта на оня пастир божи
	над бледия мъртвец, от своите ограден,
	живота повече възлюбва този ден
	и ведрия му дъх съмнение не тревожи.
P$
