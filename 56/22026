P>
	От кабарета шум над уличната кал,
	тук-там платан в мъгли отрано оголял,
	раздрънкан омнибус* — вихрушка кал, подета
	[* _… омнибус._ — Кола на градския транспорт, теглена от коне — предшественик на днешния автобус.]
	със много глъч и шум на стари колелета,
	премигваща със взор зелен или червен;
	работници на път към клуба всеки ден,
	запушили лули току под носовете
	на полицаи; свод подгизнал в дъждовете,
	разбит асфалт, встрани в канавките — порой,
	такъв е моят път — към рая води той.
P$
