P>
	Хиляда века да живея, пак ще имам сили
	да те очаквам, о предчувствуван в надежди ден.
	А времето — болнаво старче — нека да се хили,
	че нова сутрин, нова нощ са минали край мен.

	От много месеци във бдение живеем само,
	безспирно бдим и пазим лъч от светлина добра,
	шептим, ослушваме се в напрежение голямо
	за всеки звук, дошъл и литнал, сякаш на игра.

	Свидетелствуваме — от дъното на мрака даже —
	във полза на деня и неговата красота.
	Не спим, защото дебнем все зора да се покаже:
	че в настоящето живеем — ще докаже тя.
P$
