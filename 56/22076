P>
	Издигнете ме да полетя над свещите димящи на земята.
	Над отровните рогове на земята.
	Има мир единствено над змиите на земята.
	А земята е уста огромна, замърсена:
	тия нейни хълцания, тоя неин смях от цяло гърло,
	тая нейна кашлица, дъхът й, хъркането й, когато спи,
	кълцат моята душа. Водете ме навън!
	Помогнете, дайте ми ръка, а ти, Земя, ме изпъди.
	Свръхестествен, стисвам знамето ти от коприна!
	Нека вихър ме притиска към обветрените гънки.
	Пръсвам се от сблъсквания със самия мен,
	следвам се като скрипец, кола с дилеми претоварена
	и не бих могъл да спя освен във очевидността ви.
	Вам завиждам, феникс, позлатен фазан, кондори.
	Дайте ми хвърчащото килимче, да ме отнесе
	над гърма, извън кристала на вратите ви.
P$
