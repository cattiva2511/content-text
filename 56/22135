P>
	Писмото чакано от мен пътува инкогнито в плик
	обвит от пощенската марка а отвъд
	е подпечатал тая марка зодиакът
	и твърде трудно ще се разчете адреса ми във нейното назъбване
	Когато го получа слънцето ще е студено
	отломки от крушение ще има на площада Бланш
	между които ще се отличава смелостта ми
	подобна на скрипец от катерички
	Ще го разтворя в миг замахвайки с весло
	и ще започна да чета
	Това наистина ще предизвика струпване на хора
	но няма да престана
	и никога нечуваните думи ще отплуват
	ще бъдат от пламтяща слама и ще светят в азбестова клетка
	върху дървото с гатанките окачена
	Писмото чакано от мен ще има цвят на платноход помръкнал
	но вестите които ще ми донесе са с форми на поток
	Отново ще намеря в тия форми всичкото което съм загубил
	ония светлини обвили нереалните неща
	животните чиито превъплъщения ми сочат смисъл
	и камъните дето мислех че са хвърлени за да се заблудя самия аз
	Със колко мънички размери е писмото чакано от мен
	дано не се загуби сред зрънцата от отрова
P$
