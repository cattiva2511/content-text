P>
	  Един човек написва на машина любовно писмо
	и машината отговаря на човека наместо получателката
	  Тя е тъй усъвършенствана машина
	  машина за пране на чекове и на любовни писма
	  И човекът удобно настанен във своята машина
	за обитаване чете с машината за четене отговора
	на машината за писане
	  И в своята машина за мечтаене с машината за смятане
	купува машина за обичане
	  И в своята машина за осъществяване на мечтите
	  той се люби
	с машината за писане посредством машината за обичане
	  А машината му изневерява с един като голяма шина
	  ама шина да пукнеш от смях.
P$
