P>
D>
	На Жорж Куртелин
D$
	Душата ми е Рим при сетния упадък,
	посрещащ с взор тълпи от варвари безчет
	и с някой акростих замислено зает,
	на залеза лъча заплел в стиха си гладък.

	От скука мре духът в живот напусто сладък.
	А нейде пада град, след кървав бой превзет.
	О, да не можеш — в плен на порива си клет!
	О, да не искаш миг поне да имаш рядък!

	Без воля и без мощ смъртта да приближиш!
	До дъно пих, Батил, смехът ме дразни даже
	и нищо занапред не може да се каже!

	Освен единствен стих — ще го унищожиш,
	единствен роб, решил за теб да не пострада,
	единствена печал — без смисъл, без пощада.
P$
