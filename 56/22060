P>
	Със своя син чадър и с мръсните овчици,
	със дрехите си, дъх на сирене разнесли,
	отиваш към небето на хълма, подпрян
	на гегата си от чимшир или от дъб.
	Вървиш след куче и магаренце, понесло
	товара — двата гюма — на гърба си щръклест.
	Покрай ковачите на селото ще минеш,
	след туй ще стигнеш планината ароматна,
	където ще пасат овцете — бели храсти.
	Натам се влачат пари, скриват върховете.
	Натам се вият голобради лешояди
	и мяркат се огньове сред мъглите нощни.
	Оттам ще гледаш със спокойна доброта
	духа на бог, обгърнал необятността.
P$
