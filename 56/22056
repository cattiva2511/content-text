P>
	Вървях след тях; целуваха се те
	и виждах стройните им силуети
	в небето, гдето есента плете
	оттенъци, от чайките отнети.

	Преминаха покрай самия ръб,
	под който всеки миг морето стене;
	не им завиждах, не изпитвах скръб,
	не пламна треска, нито гняв у мене.

	Прекрасният им блян вървеше с тях
	и в плен на мимолетната омая,
	те бяха днешното; аз вчерашното бях
	и на заблудата познавах края.
P$
