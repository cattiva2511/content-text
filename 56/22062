P>
		В яркото сияние на есента
		  тръгнахме сред утринта искряща.
		Буйното великолепие на есента

		  ек в далечното небе изпраща.
		Утрото, което беше целия ни ден,
		  целия ни ден в сребро най-чисто
		с въздух — злато до часа, когато с рог стаен
		  Дионея трепва поривисто.

		Целия ни ден отлят от девствено сребро
		  и леса като огромен ангел цял от злато.
		И като обшит с червено ангел със дърво като сияйна свещ
		  от огън върху пламък, злато върху злато!

		О дъха на лес умиращ, да го доловиш!
	О дъха на пушек, да го доловиш! На жива кръв със смърт примесена в покоя!
	О стъписване на златото пред блясъка на разцъфтяващия ден!
		  О съцветието на шибоя!

	Който бе замлъкнал и избухна, и замира, и се вдига пак висок,
		  чувам от сърцето на гората
	как отново еква и извива, и се удължава, по печален
		  повикът недостижим на рог.

		Повикът на рог неутешимо сладкогласен
		  зарад времето, което си замина
		и което си замина зарад този ден прекрасен,
		  чрез когото съществувалото си замина.

		  Туй, което беше някога, уви,
		някога и няма да се върне вече:
		  зарад златото, което грее тук,
		зарад всичкото непоправимо злато,
		  зарад тази вечер тук!
		  Зарад тази нощ, изгряла тук!
	Заради луната и сияйната Голяма мечка тук.
P$
