P>
	Книга пак; носталгията ме повлече
	надалеч от тоя грубиянски свят,
	надалеч от поздрави, пари, разврат,
	от фразеологията ни далече!

	Пак поредния ми Пиеро умрял
	поради сирачество неизлечимо;
	той сърце с изисканост непоносимо
	лунна в чудновата външност бе побрал.

	Боговете чезнат — само паплач щура,
	ах, та все по-лошо става ден след ден;
	време е да се оттеглям, примирен,
	към Всезаглушаващата Синекура.
P$
