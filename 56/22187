P>
	Човекът е игра на времето и той
	играе сам в света — на жизнената сцена:
	един изчезва, друг се качва и го сменя,
	един царува, друг се труди без покой.

	Погиват всеки ден човеци рой след рой —
	предишната гора с одеждата зелена
	сега е сух клонак! Ний гости сме в арена
	и висне меч над нас във жизнения бой.

	Ний равни сме по плът, но не по сан — един е
	във багреница, друг пръстта неспирно рине,
	докле ни изравни смъртта в уречен ден.

	О, продължавай ти играта си жестока
	и знай: след тоя пир настава нощ дълбока,
	но там престол и власт не са разкош, а тлен!
P$
