P>
	Живея във квартал дьо ла Шапел
	и вестника на нашата партийна група се нарича
	Приятели от улицата ви говорят
	Не се продава той се разпространява
	за нас цената му е мъничко от нашето свободно време

	И моето сърце е със приятели от улицата
	говорят ми и ме окуражават те
	да съм човек от улицата умножен
	от нашето приятелство и от стремежа
	да бъдем заедно за да сме силни

	По улицата минувачите са със еднакви грижи
	с еднакви въжделения за по-добра съдба
	с еднаква обич моето сърце е с тях
	сърцето ми е в тяхното сърце изцяло
	Аз зная аз говоря все за тях

	Те за мен говорят думите ни са еднакви
	улицата ни върви към други улици към други хора
	към други времена във времето достига тя до теб
	Пол Вайан-Кутюрие ти който беше като нас
	и който клетва даваше за нас и ние се кълнем за теб

	че иде ден когато ще е по-добър животът.
P$
