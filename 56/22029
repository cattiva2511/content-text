	[* _Green_ — На английски означава зеленина и същевременно доверчива, неопитна младост.]
P>
	Вземете плодове, цветя, листа и вейки
	и моето сърце — поднасям ви го в дар.
	Не го отблъсвайте, че то, за вас туптейки,
	утеха търси все в безмълвния ви чар.

	Опръскан съм с роса, по мене тя застина
	от утринния лъх, лицето ми обвял.
	Пред вашите крака за миг да си почина
	ми позволете — тук в отмора бих мечтал.

	На топлата си гръд главата ми сложете,
	целувките ви в мен ехтят с копнежа свой
	след бурята добра духът ми тъй обзет е
	от порив да поспи във вашия покой.
P$
