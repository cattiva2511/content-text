P>
	Минавайте, гигантски дървета, подвижни по склона
	из светлината, вдигайте се по-нагоре сред цвърченето
	на облазурените летни птици над тревисти върхове,
	а ти крещи по-силно, синьо ужасяващо небе!

	Придвижвайте се с по-голяма ведрина, със блясък
	от осъзнаването на деня, във лоното божествено
	внезапно с порив, с тласък на мъзга и с пот,
	догдето се чернее все пчелата около лозата,

	по-силни нека сте, отколкото ви позволява светлината,
	унищожете тръпнещата форма и
	минавайте, вървете в мен, за да сте Съществото
	недействително, с драперии на Съвършенство, обожавано от нас.
P$
