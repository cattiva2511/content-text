P>
	Небето в своите сметки греши безспир; вам
	признавам, използвах туй в творчеството мое.
	Поезията ми е в това прекопирвам
	невидимото (то _за вас_ невидимо е).
	Извиках: „Горе ръцете, без да вдигаш шум!“
	на преоблеченото в свръхчовешки костюм
	престъпление. Чар, който неоформен е,
	получи очертанията си от мене;
	призраци превърнах в сини дървета — по тях
	за целта своето синьо мастило излях.

	Тези ми опити безопасни не са, та
	те безпокоят ангелите в небесата!
	Откривам: случаят хитрува по някой път;
	виждам как статуи се опитват да вървят.
	От терасата, откъдето градовете
	са празни и друго няма да разберете,
	освен шум от петли, училища и коли
	(само това се чува във всеки град, нали),
	вълшебни квартали съзрях без усилия,
	странен шум, викове от друга Марсилия.
P$
