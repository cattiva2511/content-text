P>
	Пред бурното нощно море на брега
	застанал е момък;
	с тъга във сърцето, с тревога в ума
	и мрачна уста той пита вълните:

	„О, разгадайте ми вие изконната
	и страшна загадка на тоя живот,
	която са търсили много глави —
	глави с йероглифни калпаци,
	глави със чалми, със черни барети,
	глави със перуки и хиляди други
	нещастни и потни човешки глави.
	Кажете ми: що е човекът?
	Отде е дошъл? Накъде се стреми?
	Кой броди в небето по златни звезди?“

	Вълните си шепнат със вечния шепот
	и вятърът духа, и реят се облаци,
	звездите блещукат безгрижно и хладно,
	а още глупецът за отговор чака.
P$
