P>
	Оковите си златни тръска оргия; незрим
	и скапан изпод чара на премените ти пищни,
	хетеро, сред подземия — тъмници скритом хищни,
	зора не е видял ориенталският килим.

	Семейството на собственика, както си е редно,
	похапва вкусно сирене след блюдото последно.
	Жена красива плаче и танцува — в скръб Офелия
	обезумява от любов и музика, обзели я.

	Иззад кулисите излязъл, срещнал злия дух,
	пиян поет полицията вика с шепот глух…
	Сърце покрусено, сърце изпълнено с тъга,
	сърце изчерпано, сърце замаяно от зло,

	какво да дириш между циганите си дошло?
	Сред тия луди със лица съвсем окаменели,
	сърце превърнато в пустиня — всичко са ти взели.

	Сърце от угризения, светлик сияйно горд,
	сърце самотно, тук какво потърси ти сега?
	— Акорда взимам аз, миньорния акорд.
P$
