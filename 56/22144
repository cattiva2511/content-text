P>
	Поемаш улицата вдясно,
	вървиш по кея,
	минаваш моста,
	почукваш на вратата.

	А слънцето блести,
	реката си тече
	и на прозорец грей саксия с цвете.

	Една кола минава по брега отсреща.
	Обръщаш се към жизнерадостния изглед,
	не забелязвайки, че е отворена вратата зад гърба ти.
	Стопанката стои на прага,
	домът със сянка е изпълнен.

	Ала на масата личи отблясък,
	отблясък от деня върху бутилка, върху плод,
	върху чиния от фаянс, върху кресло…
	И ти оставаш тук, на прага, помежду
	света, изпълнен със подобни на самия теб,
	и твойта самота, гъмжаща
	от цялата вселена.
P$
