	[* _Понте Векио._ — Старият мост във Флоренция. От двете му страни има дюкянчета, в едно от които е работил Бенвенуто Челини.]
P>
D>
	Antonio di Sandro orefice*
D$
	[* _Antonio di Sandro orefice._ — Антонио ди Сандро, златар (италиански).]

	Грижливият златар, преварвайки зората,
	работеше безспир с емайла чер и бял,
	латински горд девиз на рицар престарял
	изписваше във герб от пурпур и позлата.

	По моста в пъстра смес минаваше тълпата
	и слънцето, на път в небето от кристал,
	със ореоли бе обвило, като шал,
	на флорентинските красавици челата.

	Изпитали докрай властта на този чар,
	помощниците на добрия стар златар
	забравяха за миг защо са чам събрани,

	а глух за всеки шум и всяка суета,
	Челини, още млад, дълбаеше с длета
	връх дръжка на кинжал борба между титани.
P$
