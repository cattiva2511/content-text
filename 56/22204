P>
	Из долини и гори
	пръсна гъстий мрак
	и душата ми разкри
	ти за радост пак.

	Вредом кротко си разстлал
	ти вълшебен дар —
	като върху моя дял
	поглед на другар.

	Спомени от прежни дни
	дух с тях оживя
	и сърце се тям едни
	с трепет отзова…

	Лей се, ручей, и шурти,
	радвай се, нехай —
	както мойта радост, ти
	към незнаен край.

	Знаех някога и аз
	щастье на света,
	то ми всякой ден и час
	трови паметта.

	Лей се, ручей, и носи
	бистри си вълни,
	с ромона си пригласи
	на моите песни.

	Буен зиме през нощта,
	буря кат вилней,
	тих, когато пролетта
	се раззеленей…

	О, честит е в младостта,
	който яд не знай
	и комуто любовта
	сърце осияй.

	Та далеко от света,
	с туй, що таи в гърди,
	той, усамотен в нощта,
	да се наслади.
P$
