P>
	Зелена падина с поток запял в листата —
	на всяко стръкче бърза той да прикачи
	парче сребро, а слънце откъм планината
	блести: долчинката е в пяна от лъчи.

	Войниче младо, зинало и гологлаво,
	с коси измити в свежата зеленина,
	дълбоко спи; бледнее проснато направо
	на тревното легло под дъжд от светлина.

	С крака в цветята е. Като детенце болно
	на сънищата си усмихнат е неволно.
	Природо, приласкай го, той студува сам.

	Не трепва с ноздри от парфюма на тревите.
	На слънце спи, ръка отпуснал на гърдите,
	спокоен. Две червени дупки има там.
P$
