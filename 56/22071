P>
	Змей сребърен, пълзящ на изумруден фон,
	под слънцето на Висла в дрямка се унася.
	На Полша краля — крал преди на Арагон,
	към банята си бърза, гол, дръвник от класа

	Дузина перовете са; той — без модел.
	Лойта си люшка и земята разлюлява,
	при всяка крачка палецът му предебел
	във пясъка пантофка в миг му издълбава.

	Закрит зад своя тлъст корем като зад щит,
	върви. Изтъква задникът му именит,
	че гащите му са били с вместимост нула;

	по тях личат, в естествена големина,
	отзад — червенокож, потеглил на война,
	на кон; отпред — самата Айфелова кула.
P$
