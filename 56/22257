P>
	Нощта е тиха, улиците глъхнат;
	любимата ми тук живя — уви,
	града е тя напуснала отколе,
	но къщата все съща си стои.

	Един човек пред нея е застанал
	и кърши във дълбока скръб ръце;
	поглеждам го със страх и в зрака лунен
	съзирам свойто собствено лице.

	Защо ти, двойник мой, ти, бледен друже,
	повтаряш моята любовна скръб,
	терзала ме тъй често в прежни нощи
	пред тоя дом, за мене още скъп?
P$
