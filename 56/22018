P>
	Под морските вълни загадъчно сияние
	е слънчевият лъч; разкошно той огря
	живота сред една коралова гора,
	изпълнена с цветя-животни и мълчание.

	Различни цветове във пъстро съчетание
	покриват всеки стрък черупка и кора;
	бледнее и пламти във пурпурна игра
	кораловият риф от близко разстояние.

	Голяма риба там се втурна, затрептя
	в отблясъци безброй; в прозрачна сянка тя
	минавайки, от сън коралите разбуди

	и перките й в миг със своя тласък фин
	сломиха мудността в кристала тъмносин
	със тръпка от сребро, седеф и изумруди.
P$
