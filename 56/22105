P>
	Люшка се люшка се корабът
	луната луната прави кръгове из водата
	из небето прави кръгове мачтата
	и посочва всичките звезди с пръст

	Една млада аржентинка облакътена на перилата
	мечтае за Париж който едва познава и за който съжалява вече
	Тия светлини въртящи се неподвижни двойни оцветени
		угасващи й напомнят ония които е гледала от
		хотелския прозорец към Булевардите и й обещават
		скорошно завръщане
	Тя мечтае да се върне наскоро във Франция и да живее в Париж
	Шумът на моята пишеща машина й пречи да доведе мечтата си докрай
	Моята хубава пишеща машина която звънка в края
	на всеки ред и която е бърза като джаз
	Моята хубава пишеща машина която ми пречи да мечтая и на левия борд и на десния
	и която ме кара да следвам докрай една идея
	моята идея
P$
