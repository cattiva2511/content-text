P>
	Открай човек се носи със мечти
	за бъдеще по-хубаво и мирно;
	по цел далечна, златна той лети
	и я преследва дръзко и неспирно.
	Светът старее и се подмладява,
	ала човекът вечно се надява.

	Надеждата от първия му час
	вратите към живота му отваря,
	тя момъка зове с омаен глас
	и не угасва с грохналия старец.
	Заровят ли го в гроба му накрая,
	на камъка надгробен тя сияе.

	Не е химера празна на човек,
	когото тя във час безумен елита —
	сърцето ни тя буди с властен ек:
	„Родени сме за участ по-честита!“
	И този глас, отвътре що нашепва,
	надеждата в душата ни укрепва.
P$
