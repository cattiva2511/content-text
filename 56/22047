P>
	_А_ черна, бяла _Е_, червена _И_, _О_ синя,
	зелена _У_ — родът ви, гласни, ще разкрия.
	_А_, чер корсет с мухи, в блестяща лудория
	бръмчащи край брега на гибелна пустиня,

	от сенки залив, _Е_, бял трепет на палатка,
	стрела на ледник горд и тръпка на кокиче,
	_И_ пурпур, капка кръв, усмивка на момиче
	във гняв или в мига на всеотдайност кратка.

	_У_ порив, разлюлял смарагдови морета,
	покой на пасбища, покой в душа, обзета
	от алхимичен блян на неуморен прав;

	_О_ тръбен зов, ехтящ с въпроси, прекосили
	мълчания безброй на Светове и Сили —
	_О_ — Омега, лъчът на взора й лилав.
P$
