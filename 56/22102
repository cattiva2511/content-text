P>
#	I

	Любов — отсянка на Париж.
	Един светлик едва зарадван
	изниква в уличната сянка;
	един открит за всички пламък
	дълбокия лазур дарява;

	мъждука позлатен все пак
	и свит под тънък слой мъгла:
	един светлик зарадван доста.
	Любов — отсянка на Париж.


#	II

	От най-доброто на лазура
	нали остава само пепел —
	неуловима вечер —
				и стени?

	Ала стъклата пак за теб
	са източници на небе,
	треперещи, но непресъхнали;

	небе поне за още час,
	в сърцето влязла синева,

	любов — отсянка на Париж,


#	III

	Да слязат сенките — готови
	са улицата и душата.

	Но трябва твоите очи
	да ме погледнат по-отблизо,
	така че да ги разпозная.

	Ще трябва ти да се склониш
	с настъпването на нощта;

	на рамото ми се склони,
	любов — отсянка на Париж.
P$
