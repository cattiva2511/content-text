P>
	Умря човек въоръжен единствено
	с обятия открити за живота
	Умря човек избрал един-единствен път
	отвеждащ към омраза срещу пушките
	Умря човек чиято битка продължава
	с успех против смъртта против забравата.

	Защото всичко искано от него
	и ние го желаем
	желаем още днес
	да се превърне щастието в светлина
	на дъното на погледите и сърцата
	и да настъпи справедливост на земята

	Познавам думи подпомагащи живота
	това са все невинни думи
	например топлина или доверие
	любов и правда също тая дума свобода
	и думите дете и доброта
	и някои названия на плодове и на цветя
	и думата кураж и думата откривам
	и думичката брат и думата другар
	и някои названия на местности и селища
	и имена на някои жени или приятели
	Към тях прибавяме Пери
	Пери умря за туй което ни поддържа да живеем
	На „ти“ да бъдем с него Бе простреляна гръдта му
	но той ни позволи да се познаем по-добре
	На „ти“ да бъдем се него Винаги надеждата му ще живее.
P$
