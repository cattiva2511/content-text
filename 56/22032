P>
	Небето тъй е синьо вън*
	[* _Небето тъй е синьо вън._ — Стихотворението е написано в затвора на Монс.]
	и тъй спокойно!
	Короната си люшка вън
	дръвченце стройно.

	Далече в тоя небосклон
	звънти камбана,
	да пее птичка в тоя клон
	с тъга подхвана.

	Животът, боже, ей го тук —
	и прост, и лесен,
	и от града се носи звук
	на глъч и песен.

	Какво си прегрешил, ей ти,
	та в плач сега си,
	кажи, какво направи ти
	със младостта си?
P$
