P>
	Бързай, дребен разчепквачо на комети!
	За коси вземи развените треви;
	в погледа ти, както в бедните глави,
	сноп блуждаещи огньове ще засвети.

	Със надгробните цветя, любови клети,
	твоят земен смях ще се разхубави…
	С незабравките, в забравата приети…

	У гробарите ковчези за поети
	се намират — глухо екнещи, уви,
	куп цигулкови калъфи; не бави…
	Смятат те за мъртъв — буржоа проклети —
	бързай, дребен разчепквачо на комети!
P$
