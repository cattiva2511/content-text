P>
	Францийо, цветуща в доброта,
	раждаща жени, вина, каквито,
	гдето и да търся упорито,
	няма да намеря по света,

	щом запея, както аз си зная,
	всеки се извръща, сякаш глух;
	но ще дойде ден — до всеки слух
	ще достигне песента накрая.

	Оня, който бе ми враг навред,
	(че видял наопаки лика ми),
	в миг ще осъзнае, че се мами:
	всъщност моя стих е спазвал ред.

	Станал мой приятел, той ще каже:
	„В него има грях едничък май —
	че е пръснал рими и накрай,
	и измежду редовете даже.“

	Смелост! Виж Ронсар — във тоя ден
	той е победител. Но, народе,
	розата в сърцето го прободе,
	та мастило все кърви от мен.

	Песента на славея, човече,
	не дочуваш през деня, разбрах.
	По` те убеждава урна с прах
	от сърце, изпепелено вече.
P$
