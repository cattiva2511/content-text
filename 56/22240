P>
	Ветрец ме прегръща,
	вълна ме люлей —
	синът се завръща,
	дом роден, здравей!

	Небе — вис безбрежна,
	земя — слънчев лес,
	душата ми с нежност
	изпълвате днес.

	Тъй както се вие
	лоза пълзешком,
	о мисли, тъй вие
	обвийте тоз дом!

	Днес лъх се не сеща,
	днес лист не играй —
	днес всичко посреща
	мен в родния край.

	Звездици-светулки,
	тук първи път аз
	от моята люлка
	посягах към вас.

	Течи, отминавай,
	прекрасен мой Рейн,
	но мен не забравяй,
	душата ми грей!

	Как силно копнеех
	по теб в тъжен час
	и ето днес пея:
	„При тебе съм аз…“

	От лунния блясък
	в нощта озарен,
	ти с трепетна ласка
	се спускаш към мен.
P$
