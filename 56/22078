P>
	Когато кралят, на чиято власт настъпи края,
	получи тая вест, бе почнал да си пие чая
	във дамския си хол, до обичното си прасе.
	Той сложи лявата си длан над своето сърце
	и произнесе тихо, със старание голямо,
	безсмъртни думи, съответстващи на него само:
	„Законът ми е лош, ще трябва да го подобрим,
	но ето че е късно вече да го променим!“
	В камината същински нокти пламъците бяха
	и празнодумни гатанки във огъня горяха.
	Пое тогава кралят стар към манастира път
	и при оттеглянето смаян бе светът.
P$
