P>
	Бог наша крепост е всегда
	и остър меч, и щит е,
	отбива всякаква беда,
	която ни връхлита.
		Но пъкленият враг
		злини замисля пак —
		той, силен и лукав,
		напада вечно с гняв.
	На него равен няма.

	Безсилни сме, в опасен час
	ще бъдем в миг разбити,
	но бог е отредил за нас
	един добър воител.
		Ти питаш плахо: кой?
		Исус Христос е той.
		Да, Господ Саваот —
		един над тоя свод.
	Победата е с него.

	Да бе заграбен този свят
	от дяволско котило,
	не ще отстъпим в страх назад,
	не би ни то разбило.
		И неговият вожд
		със пъклената мощ
		ще бъде в миг надвит,
		издигнем ли за щит
	спасителното слово.

	Туй слово крие чудна власт,
	държи врага далеко.
	С нетленния си дух до нас
	ще бъде бог вовеки.
		Загубиш ли имот
		и челяд, и живот,
		не е то дял жесток —
		с любов те чака бог
	в небесното си царство.
P$
