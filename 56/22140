P>
	В нея духа страшен вятър.
	Тя е само малка дупчица в гръдта ми,
	но във нея духа страшен вятър.
	В дупчицата има и омраза (винаги), и ужас, и безсилие,
	има и безсилие, и вятърът е уплътнен,
	яростен като вихрушка,
	би пречупил и стоманена игла,
	пък е само вятър, само празнота.
	Щом за миг изчезне, аз се търся, подлудявам.
	А Христос какво би казал, ако бе такъв създаден?
	Тръпките у мене имат винаги приготвен студ.
	Празнотата ми е ненаситна и унищожителна.
	Тя е вата и мълчание
	на замлъкнали звезди.
	И макар че е дълбока, дупчицата няма форма…
P$
