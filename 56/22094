P>
	Нощ във мене, нощ отвън,
	те рискуват своите звезди,
	смесвайки ги, без да знаят.
	И греба напрегнато между
	тези две привични нощи.
	После спирам и поглеждам.
	Колко надалеч се виждам!
	Малка точица съм само,
	пърха бързо тя и диша
	над дълбоката вода наоколо.
	А отвред опипва ме нощта
	и ме смята лесна плячка.
	Но коя от двете нощи,
	външната или онази вътре?
	Сянката една е и подвижна,
	слънцето с кръвта ми са едно.
	След изчезването й отдавна
	виждам дирята си във водата,
	с мъка от звездите осветен.
P$
