P>
	Полюсът въздишки няма.
	Само мечка преобръща
	някакво кълбо по-бяло
	от снега, пък и от нея.
	Как да й внушиш от тука,
	от Париж, че то е тъкмо
	тъй отдавнашната сфера
	с намаляващи размери
	на едно среднощно слънце.
	Мечката е тъй далече
	от затворената стая
	и е толкова различна
	от познатите животни,
	преминаващи край мене…
	Неразбрала, тя се свежда
	над туй малко свое слънце
	би желала да му върне
	топлината със дъха си
	и с езика си грижовен,
	сякаш че за нея то е
	мръзнещо мече, което,
	свито на кълбо, се прави
	на умряло и не гледа.
P$
