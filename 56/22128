P>
	Най-красивите очи в света
	пеят песен че желаят
	да погледнат по-далеч
	от стените на затворите
	по-далеч от клепките
	натежали от скръбта

	Във килията решетките
	с вик възпяват свободата
	песента се разпростира
	там над нечовешки пътища
	гдето грее бясно слънце
	едро буреносно слънце

	Чезнещ и намерен пак живот
	нощ и ден на същия живот
	Хиляди изгнаници затворници
	вий поддържате във мрака
	огън който е носител на зората
	и на свежестта и на росата
	на победата

	и удоволствието от победата.
P$
