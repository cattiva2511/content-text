P>
	Една старица будна в късен час
	всевишния тъй молеше на глас:
	„Молбата ми, о боже, изпълни
	и дай на господаря дълги дни!
	Да молим тъй неволята ни учи.“

	Поспрял, случайно или не — не знам,
	отвън дочу я господарят сам.
	Той влезе бързо в схлупения дом
	и бабата попита смеешком:
	„Кажи, каква неволя тъй те учи?“

	„Когато твоя дядо беше жив
	(той бе тиран и кръвопиец див),
	от осем крави, моя бащин дял,
	най-хубавата той ми взе без жал.
	Неволята ни учи да се молим.

	Проклех го люто, дето ме обра,
	и той наскоро след това умря.
	Когато го баща ти наследи,
	две крави да ми вземат нареди.
	Неволята ни учи да се молим.

	Проклех жестоко господаря нов
	и той главата си строши на лов.
	Ти стана господар и този ден
	взе четири добичета от мен.
	Неволята ни учи да се молим.

	Последната ми крава, знам добре
	умреш ли, твоя син ще прибере.
	Молбата ми, о боже, изпълни
	и дай на господаря дълги дни!
	Да молим тъй неволята ни учи.“
P$
