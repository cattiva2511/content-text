P>
	Колко тежка е за носене Земята! Сякаш
	всеки носи нейното тегло на рамо.
	Мъртъвците носят само
	два-три сантиметра пръст,
	а над живите е цялото кълбо.
	О Атласе, зло за всички си околовръст,
	ние сме децата ти, Атласе.
	Ние сме неизброими,
	а Земята е една;
	въпреки това
	всеки трябва да я носи на гърба си
	и дори когато спи, отново тежестта голяма
	все го кара да въздиша сред съня,
	под товара, който равен няма!
	Повече от всякога тежи Земята при война,
	лее се кръвта й във Европа и във Океания,
	а над уморените ни рамене отекват нейните стенания —
	нейните ужасни викове
	целия простор поглъщат без остатък.
	Винаги обаче трябва да я носим още малко по-нататък,
	за да може да премине тя от днешния във утрешния ден.
P$
