P>
	Душата ви в избран пейзаж цъфти
	със чара на бергамски танци, с маски,
	танцуващи и свирещи, почти
	печални изпод карнавални краски.

	В минорен тон те славят любовта
	и си пригласят с лютни сладкострунни
	без вяра в щастието; песента
	им се примесва със лъчите лунни,

	с лъчите лунни, чийто скръбен чар
	в екстаз докарва всички водоскоци,
	и всички водоскоци в парка стар
	избликват върху мрамора потоци.
P$
