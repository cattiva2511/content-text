P>
	Прилича на човека
	един най-ценен дар:
	да устои довека
	като добър другар.
	Когато се наложи
	със друг да се сближи,
	той винаги да може
	докрай да издържи.

	Езикът ни е даден,
	за да не сме сами
	в живота пуст и хладен
	сред гибелни тъми.
	Чрез него, чрез езика,
	ний дирим благ съвет,
	когато скръб велика
	ни връхлети отвред.

	Какво е радостта ни,
	в сърцето скрита? Виж,
	безмерна тя ще стане,
	щом с друг я споделиш.
	И мъка споделена
	по-леко носиш ти,
	но в тебе затаена,
	тя двойно те гнети.

	Аз имам много верни
	и чисти при това
	сърца — без лицемерни
	усмивки и слова.
	На тях сега се вричам
	да бъда техен брат:
	о братя, вас обичам
	над всичко в тоя свят!
P$
