P>
	У всички нас
	всички хора
	казвам у хората
	не пионките и не търговците
	въздухоплавателите или спекулантите
	има нож поема
	не различни стихчета за барабан и пиколо
	има в нас единствена поема
	има
	това е сразяващ пестник
	факла която убива
	удар на як боздуган връз вратата затворена
	храчка изплюта в целта по средата
	ярост вулканска с въжета завързана
	в примка безименна стегнат делириум
	скок вън от хаоса
	в празнотата всевечна без глас
	това е
	или това е юмручният удар преминал отвъд мярката
	който удря вечността сляпа и няма
	неотговаряща с никакъв звук
	ужасяващият ураган на нищото
	пред жаждата проклета
	черното замайване от вечното падение
	светлина накрай
	изпепеляваща сърцето и ръката
	това е
	има
	това е пестникът от пламък
	който не пламва напразно
P$
