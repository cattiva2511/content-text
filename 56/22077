P>
	Видение тъй странно тая вечер
	възможно е да ви е завладяло;
	че ангел е пред вас, видяхте вече,
	пък то — самото ваше огледало.

	Елеонора, бягайки, развърза
	и пусна своите коси докрая,
	за да укрие от зората бързо
	онуй, което страстно аз желая.

	За верния съпруг не е прието
	да мислите, нали пред нас са дните.
	Любовник съм, крила си имам, ето
	и вас ще ви науча да летите.

	И нека тая муза на лъжата
	остави върху пръстите ви в дар
	презрение, което е мечтата
	на млад и от крале по-горд овчар.
P$
