P>
	Нарове, с разпукани кори,
	на зърната напора неспрели,
	сякаш сте чела със мисли смели,
	по които горд стремеж искри.

	Претърпените от вас слънца
	са били, о нарове, такива,
	че сега мощта ви се разкрива,
	ронейки рубинени зрънца.

	И кората в златна твърд разстила,
	тласкана от непозната сила,
	ярки капки със отблясък сух;

	тази рана бляскава с възхита
	кара да мечтае моят дух
	за архитектурата си скрита.
P$
