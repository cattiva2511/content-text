P>
	Сбогом континенти В островче съм гдето
	няма министерства ни епископат
	Няма тук Сибили а пък по дръвчето
	ябълки греховни пръскат аромат

	Имало Горгони на Есхил в сърцето
	химнът им злокобен тук е непознат
	риск за идиличност също липсва ето
	и Психеи няма в островния свят

	Сякаш до небето въздухът те вдига
	пиеш от морето без да кажеш стига
	седнал на скалата с неизвестен цвят

	посред тая гледка все една и съща
	горд че хоризонта който те обгръща
	става огърлица върху твоя врат
P$
