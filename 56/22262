P>
	Под цъфнало дърво приседнал,
	далеко, чуваш, свири вихър
	и виждаш: облаци бурливи
	се трупат под небето тихо.

	И виждаш изведнъж измрели
	полето, китната дъбрава —
	край тебе зима, в тебе зима
	и мраз сърцето ти сковава.

	Нечакано безшумно почва
	бял пух по тебе да се рони
	и мислиш, че снежинки ръсят
	над тебе свисналите клони.

	Но виждаш: то не са снежинки
	уплахата ти сменя радост:
	сега е май, по тебе леко
	цвят пролетен уханен пада.

	Какво вълшебство! Пролет сменя
	внезапно зимата сурова —
	на цвят снежинки се превръщат,
	сърцето влюбва се отново.
P$
