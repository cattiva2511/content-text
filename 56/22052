P>
	Небето помрачил в отсенки без надежда,
	надвесено с тъга над хълма чернолик.
	И всяко острие на копие изглежда
	като проблеснал в миг усойнишки език.

	Помежду вълка два със образи човешки,
	жестоко запъхтян, като подгонен звяр,
	Агнецът ще умре за тез, чиито грешки
	поиска да прости, духът си дал им в дар.

	Прошение Исус изстенва; тътне буря
	и скърца всяка кост от него; миг жесток;
	главата плаче кръв, която низ притуря
	от перли към това страдание на бог.

	А Юда, жалка твар, покрита с дрипи бели,
	под състрадателно дърво се люшка, сам.
	И — казват — в туй небе звездите са умре,
	да не напомнят все за сребърници нам.
P$
