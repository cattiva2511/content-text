P>
	На попрището жизнено в средата, ето
	възсядам къщата си като някой кон;
	от двете ми страни еднакво е полето,
	ала се различава много по сезон.

	Отсам лозя земята има за придатък
	като рога на млад козел; ден оживен
	с пране простряно, глъч и смях; а пък оттатък
	е зима с почитта дължима там на мен.

	Твърдиш, че още съм ти мил — дано, блажена
	Венеро. Да не бях за теб издигал глас,
	и да не беше къщата от стих строена,
	сам в празнота, от покрива бих паднал аз.
P$
