P>
	Син съм на блестяща раса от пророци,
	ръфана от клюна зъл на завистта,
	надалеч от мен са градските пороци,
	аз живея в кула — храм на вечността.

	Бягам от закони безполезно стари —
	мигащи фенери сред всевластен мрак,
	знам — тълпа невежа своите фанфари
	ще ми посвещава, щом се върна пак.

	Затова живял съм — с постановка късна
	зад воал на чудо в края да откъсна
	от съня човешки времето пред нас.

	Нищо не желая от света, когото
	собствената лудост тласкаше към злото,
	в слънцето тогава ще съм вече аз.
P$
