P>
	Седмоцветният архангел дясна двер открива,
	тежките резета-сънища разпръснал в дим!
	Мелницата на съня изтласква, мълчалива,
	слънчевия воденичен камък несравним.

	Изпод блузата си от лазур с ръка могъща
	лее светли струи мелничарят на света
	и природата от смугла в руса той превръща,
	мачкайки звездиците, маслини на нощта.

	Щом картините да блеснат в слава са готови,
	блузата сменява с празнични одежди нови,
	мелницата взел — като кадилница е тя, —

	за да я разнася, докато замре небето
	до дарохранителната лява двер, където
	призрак морав е архангелът на вечерта.
P$
