P>
	Очи, сърца, ръце във гърчове страхотни
	у Сатаната — той жонглира ловко с тях,
	догдето куп стрехи, дървета и животни,
	разбити в земна твърд, са пръснати на прах.

	Души облени в кръв пълзят едни до други
	посред грабежи, дим, насилия и гняв,
	омраза пали бяс в конкретните влечуги,
	разбити врагове превръща в грозна сплав.

	Към този кървав пир, в звездите влял погнус
	спокойната земя продънил с два-три труса,
	след първобитен звяр се влачат умове.

	Ще дойде ли Един отломките да вземе
	от камъни и плът, та сетне ново племе
	да създаде от тях във нови градове?
P$
