	[* _Spleen_ — Меланхолия, скука (англ.).]
P>
	Розите, всичките бяха червени,
	черен — бръшлянът, обгърнат от мрак.
	Скъпа, когато предлагаш промени,
	всички тревоги пред мене са пак.

	Бе прекалено лазурен простора,
	въздухът — чист, океанът — зелен.
	Виждам със страх — и това е умора! —
	как се отделяте Вие от мен.

	С поглед съвсем отегчен наблюдавам
	тези чемшири и свежи треви —
	всичко край мен ми омръзна, признавам,
	всичко, обаче не Вие, уви!
P$
