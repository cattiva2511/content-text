P>
	Под моста Мирабо минава Сена
		и нашата любов
	Да я зова ли в спомен въплътена
	Бе всяка мъка от възторг сменена

	Иде нощ минути отброявам
	дните отминават аз оставам

	Да постоим така ръка в ръката
		ръцете ни са мост
	под който преминавайки се мята
	от погледи преситена водата

	Иде нощ минути отброявам
	дните отминават аз оставам

	Вълната никога не се обръща
		тече и любовта
	а мудност на живота е присъща
	а пък надеждата е тъй могъща

	Иде нощ минути отброявам
	дните отминават аз оставам

	Назад не тръгва нашата вселена
		и с любовта е тъй
	не би могла да бъде възкресена
	Под моста Мирабо минава Сена

	Иде нощ минути отброявам
	дните отминават аз оставам
P$
