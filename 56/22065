P>
	Със мисли устремени в чисти цели,
	един до друг по пътя, все така
	вървяхме хванати ръка в ръка
	безмълвни… сред цветята потъмнели.

	И както двойка влюбена върви,
	сами в нощта зелена на полята,
	деляхме бляскавия плод — луната,
	приятелка на лудите глави.

	След туй умряхме на една полянка,
	далеч, сами, сред ласкавата сянка
	на този лес потънал в шушнещ здрач;

	и горе в необятното сияние
	отново се намерихме със плач,
	о скъпи мой другарю по мълчание!
P$
