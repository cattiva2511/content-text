	Истинският баща на Пинокио е роден през 1826 година във Флоренция, фамилията му е Лоренцини, а Колоди е родното място на майка му, с което писателят свързва най-хубавите си детски спомени. Ето защо един ден решава да използва името на това селище за псевдоним.
	Карло Колоди е известен сред своите съвременници, преди всичко с разказите и комичните сценки, които публикува в италианската преса. Веднъж редакторът на флорентинския „Вестник за деца“ го моли да напише някаква весела приказка. Тази идея толкова се харесва на писателя, че той дарява живот на очарователния Пинокио за една-единствена нощ. Това случва на 7 юли 1881 година. Успехът е зашеметяващ!
	Оттогава авторът на няколко пъти се опитва сложи край на тази история, но читателите го засипват с писма, в които настояват за продължение.
	Накрая Колоди казва „Баста!“ — и с помощта на Синята фея превръща дървеното човече в живо момченце.
