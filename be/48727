P>
	Свалям си ризата, книгата, палтото, живота,
	оставям ги като празни черупки и паднали листа,
	отивам да търся храна и извор
	със сладка вода.

	Ще намеря дърво, широко колкото десетима
				дебели мъже,
	чиста вода, лееща се по сивите му корени.
	Ягоди ще намеря и киселици, и орехи,
	и ще нарека това място дом.

	Ще кажа името си на вятъра и на никого друг.
	Истинската лудост ни обзема или ни изоставя
				в гората
	по средата на живота ни.
	Сега кожата ми ще бъде моето лице.
	Сигурно съм луд. Разумът остана при обувките
				и дома,
	стомахът ми се е свил. Ще пропълзя
				през зеленината
	обратно до корените си и листата, и бодлите,
				и пъпките,
	и ще потреперя.

	Ще оставя пътя на словата, за да извървя гората.
	Ще бъда горският човек и ще посрещам слънцето.
	И ще усещам тишината да разцъфва на езика ми
	като слово.
P$
