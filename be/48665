	През 1697 година във Франция излиза малък сборни осем народни приказки, преразказани за деца. Автор на тази книжка е Шарл Перо.
	През целия си живот той се занимава с поезия и наука и не отдава голямо значение на приказните си сюжети, дори ги публикува от името на своя син. Тогава още не знае, че светът ще го запомни тъкмо с този тъничък сборник, а не с поемите му, нито с научните му трактати.
	В оригиналните си версии всички приказки на Перо завършват с нравоучителни наставления в стихове, защото според него поуката е най-важна: добрите герои на всяка цена трябва да бъдат възнаградени, а лошите — наказани.
	Перо е един от първите европейски автори, които открито черпят мотиви от богатата съкровищница на фолклора. За времето си това е новаторство, повлияло на мнозина писатели и поети.
	По-късно безсмъртните му сюжети са пресъздадени от композитори като Джоакино Росини, Бела Барток, Жюл Масне, Йохан Щраус-син, Пьотр Чайковски, Сергей Прокофиев и Найден Геров.
	В наши дни приказките на Шарл Перо продължават да вълнуват и радват децата, а екранизациите им в киното са неизброими.
