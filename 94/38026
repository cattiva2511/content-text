P>
	А пък съседското момче Александър,
	като се напъха в нашия шкаф.
	— Това — вика — не е шкаф, а скафандър.
	— Александре — казвам му, — не си прав.
	Излизай, ще стане беля.
	Пъдих го, пъдих, та чак ми призля:
	скафандър било, та скафандър.
	Е, добре, драги ми Александър,
	съгласен съм, ти си прав,
	това наистина не е шкаф,
	а шкафандър.
	Ама много внимавай, чу ли,
	защото вътре има сладко от дюли,
	има кесия с леща,
	и кесия с боб има,
	и още сума храна, необходима
	за един бъдещ космонавт.
	Гледай да не падне
	от горния рафт!
P$
