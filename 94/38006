P>
	Къде си, Любов? Защо ме пропусна?
	Защо пак подмина мойта врата?
	Нима смъртна грешка аз съм допуснал?
	Нима причинил съм жестока вреда?

	Къде си, Любов? Защо ме наказа?
	Защо черно-бели виждам всички цветя?
	Защо знак не ми даде, защо не подсказа?
	Защо за мен щастие няма, а пак самота?

	Къде си, Любов? Защо ме прокле?
	Защо толкова грозен около мен е света?
	Защо ти ме заряза, защо всичко ми взе?
	Защо при мен ще дойдеш, когато умра?

	Къде си, Любов? Защо ме погуби?
	Защо след смъртта ми ти тържествуваш?
	Нима трябваше себе си аз да загубя?
	Нима само в отвъдното ти съществуваш?
P$
