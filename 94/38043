P>
	Когато Панчо болен ляга,
	лежи в леглото дълъг срок
	и ни лекарство му помага,
	нито съвет от доктор Спок.

	— Ох — вика, — нямаш си идея
	аз как го чакам тоя ден,
	защото, щом се разболея,
	ти постоянно си край мен.

	Зарязваш всички твои болки
	(какви ли болки, щом си здрав?)
	и плочи слушаме, и ролки,
	и казваш някой смешен лаф.

	Рисуваш ми животни разни,
	четеш ми комикси от „Пиф“
	и туй по чудо не те дразни.
	Дали съм прав, или съм крив,

	обаче много съм доволен,
	когато съм болнав и слаб.

	Такова чудо — Панчо болен,
	а таткото преглъща хап.
P$
