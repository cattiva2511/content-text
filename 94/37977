P>
	Една целувка малка подари ми,
	кратка, нежна, истинска, дълбока,
	с целувка от сърцето изгори ме,
	целувка за душата търсеща посока!

	Целувката втора аз от теб желая,
	нека да опитам пак от тези устни,
	сърцето се бунтува, не ще да трае,
	ах, колко сладко е и колко вкусно!

	И трета целувка от теб ще изпрося,
	да увелича искам мойта наслада,
	тя повече страстно желание носи,
	за нея готов съм да ида на клада!

	Нека целувките четири да станат,
	така по-силно теб ще почувствам,
	нека любовен пожар ме обхване,
	нека изгоря от това твое изкуство!

	Надари ме, моля те, с целувки пет,
	за тях в този огън аз бих останал,
	целувки от тебе мечтая безчет,
	не спирай, нека на пепел да стана! 
P$
