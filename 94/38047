P>
	Кренвиршите — туй са тежки,
	туй са важни господа:
	носят найлонови дрешки,
	ами да.
	Напоследък дните все са влажни,
	все вали, нали,
	и не бива хора толкоз важни
	да ги навали.

	Е, спасиха ли се от водата
	господата
	с найлоновите си мушами?
	Как да ти река? Ами
	не успя отвън водата
	да ги наръми.
	Ама с влизането им във къщи
	пльоснаха като в басейн същи
	в тенджерата с врялата вода
	тия важни господа.
	Ами да.
P$
