P>
	В живота ми отново тя се появи,
	трепет първи и мечта момчешка,
	красивото момиче с русите коси,
	тя спомен е от детството лудешко.

	Още помня двете дълги плитки,
	смехът чаровен, очите й зелени,
	в ръцете си държеше маргаритки,
	мечта несбъдната бе тя за мене.

	След толкова години аз я срещнах,
	жена е вече с нежни слънчеви коси,
	незабравими чувства аз посрещам,
	мечтата ми е жива, тя я възкреси.
P$
