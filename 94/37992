P>
	Когато си пред мен, с очите те изпивам,
	от желание и страст пробуждат се сълзи,
	сърцето си туптящо сякаш преоткривам,
	то цялото е само твое и ти принадлежи.

	Присъствието ти буди непознати чувства,
	когато се усмихваш, правиш ме щастлив,
	да мечтая да съм с теб е вид безумство,
	но единствено със теб животът е красив.

	Денят без теб е само изхабено време,
	в сива пустош се превръща моята душа,
	когато теб те няма или си далеч от мене,
	самотата и тъгата са възможната съдба.

	Любов ли според тебе е това, кажи ми?
	Любов ли е, или демон прави си шега?
	Ако е сън, не чакай повече, а събуди ме,
	ако е реалност, върни се и при мен ела!
P$
