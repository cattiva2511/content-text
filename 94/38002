P>
	Нямам ли право и аз да бъда щастлив
	или поне възможност да живея свободно?
	Защо е създаден този свят тъй красив,
	щом животът ми трябва да е богоугоден?

	Нямам ли право на истински чувства
	или да избирам с кого да ги споделя?
	Защо ми е тогава това робско изкуство,
	щом няма начин оковите аз да сваля?

	Нямам ли право на любов споделена
	или любима поне веднъж да прегърна?
	Защо тогава сърце бие вътре във мене,
	щом няма шанс поне за миг да я зърна?
P$
