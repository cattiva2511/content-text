P>
	Девет навършил съм, почвам десета —
	мога да ковна пиронче с теслата!
	Хванах пирончето, без да се сетя,
	че не се хваща пирон за главата.

	Пернах си палеца вместо пирона,
	хукнах и спуснах по пладне пердета —
	скришом от хората сълзи да роня:
	девет навършил съм, почвам десета!

	Първо се мисли, а после с теслата!
	Винаги вече за туй ще се сетя.
	Само че късно узря ми главата:
	девет навършил съм, почвам десета…
P$
