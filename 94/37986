P>
	Мечтая сутрин до теб да се будя,
	мечтая първото кафе да ти поднеса,
	ти ме спаси от мрачна заблуда,
	ти си моя чакан сън и мойта мечта.

	Мечтая денем да те целувам,
	мечтая за теб, когато навън пак вали,
	ти подари ми щастливата лудост,
	ти си моя искрен смях и мойте сълзи.

	Мечтая вечер да те прегърна,
	мечтая нощем един до друг да заспим,
	ти позволи красотата да зърна,
	ти си мойта луна и мойте звезди.

	Мечтая да бъдеш винаги с мене,
	мечтая теб да обичам, моя любима,
	ти си сърдечното мое копнение,
	ти си моето лято и моята зима.
P$
