P>
	Хората измислиха робота
	и при слона пратиха робот.
	Всичките задачи на хобота
	ги пое един робот-хобот.

	Слонът гладен пред робота зейна
	и роботът даде му трева.
	Жаден зейна — оня от басейна
	и вода му даде след това.

	После по програма го почеса
	също като истински хобот.
	Но това на слона не хареса
	и настъпи бедния робот.

	Слонът се почеса със хобота,
	стария, и рече: — Може би
	по-добър е в другото робота,
	но не чеше, дето ме сърби…
P$
