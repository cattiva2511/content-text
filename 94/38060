P>
	Съседското момиченце Тина
	ужким не е вече в детска градина,
	а в първи клас или втори,
	но грешно пише думата цепнати`на
	и на това отгоре спори.
	Казвам й: — Тина,
	пише се цепнатина,
	а не ципнатина.
	Че като зина оная ми Тина,
	че като писна.
	Не си признава грешката правописна:
	ципнатина, та ципнатина!
	— Че то — вика — не е сложно дип.
	Ципнатина, защото
	се закопчава със цип.
	Ето на`, моята блуза
	през тая ципнатина ще я изхлузя,
	щом разкопчея ципа —
	вика Тина и тропа, и рипа.
	Ципнатина, та ципнатина!
	Ох, да имах цип с халка и пластина,
	да затворя устата й като ципнатина,
	пардон, като цепнатина
	на тая Тина,
	дето е такава инатина!
P$
