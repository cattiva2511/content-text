P>
	Помагай, татко, влачим нови пръти,
	колиба пак ще построим зад блока,
	макар че портиерът колко пъти
	събаря я и здравата ни хока.

	Той нека си следи в небостъргача
	на чий звънец кой гостенин ще дрънка,
	какво така навътре го докача това,
	което ние правим вънка?

	Щом види да строим, така се дразни,
	че даже с прътите ще ни замери.
	Защо колибите са му омразни?
	— Защото в тях не трябват портиери…
P$
