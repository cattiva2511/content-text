P>
	Ежко и Зайо в една гора
	му дръпнали голяма игра.
	Тук ръченица играли,
	там хали-гали…
	Свирил заекът, играл ежът
	и не могли да забележат
	точно на коя спирка
	Зайо изгубил своята свирка.
	— Зайо Байо, сигурно ти е тежко —
	утешавал го Ежко Бежко. —
	Аз ще се върна по нашата диря
	свирката да подиря.
	Под всяко листенце
	поглед ще вперя
	и може да я намеря.
	— Приятелю, да не си луд
	да си правиш тоя труд —
	подхванал Зайо
	с успокоителен тон. —
	Свирката беше
	от неулучил патрон
	на ловеца, който често ме гони.
	Гората е пълна с такива патрони.
	На всеки склон — празен патрон.
	Под всеки клон — празен патрон.
	Има да си свиря
	през целия ловен сезон…
P$
