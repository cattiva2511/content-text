P>
	Мъчно ми е, защото сега съм сам,
	а ти си толкова далеч от мен,
	от болка станах клетник тъй голям
	и за тебе плача нощ и ден.

	Пред очите ми са още онези дни,
	преживени от двама ни с любов,
	но сълзи прорязват моите страни,
	а сърцето закопнява с тъжен зов.

	Ликът ти постоянно в мене грее,
	спомням си те все така щастлива,
	но ако вятърът към теб повее,

	с порой от сълзи ще те облее,
	но да угаси любовта, така красива,
	този тъжен дъжд не ще успее.
P$
