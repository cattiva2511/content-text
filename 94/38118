P>
	Взема се една автобусна спирка,
	само че спирка, на която има сергия
	и на тая сергия да се продава свирка
	от ония, дето пищят на поразия.

	После се взима, или по-точно
	после нищичко не се взима:
	не се взима свирка нарочно,
	защото в къщи доста ги има.

	Таткото казва това нещо на Муци,
	разговарят усилено помежду си.
	Муци тропа с крака и с юмруци
	и с разплакана муцка се муси.

	В къщи Муци се муси отново,
	Муци отново се муси.
	Лошото настроение е готово.
	Цялата къща го вкуси.
P$
