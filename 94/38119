P>
	Панчо не престана с приказките свои,
	нищо че се мъчех по едни завои.

	Даже го обхвана повече възбуда:
	— Бих надул аз, тате, тука скорост луда.

	Гледа към педала, веждите си въси:
	— Ох, защо краката още са ми къси!

	Панчо все обижда в мен автоводача,
	но добре че скоро другаде подкача:

	— Нали на лъжата къси са краката.
	Как автомобила кара си, горката?

	Пътят бе опасен, за да водя спор.
	Рекох му наслуки: — Има си шофьор.
P$
