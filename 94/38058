P>
	Инак сериозна е другарка
	чантата, ако е пълна с мярка.
	Тъпчем ли я с книга подир книга,
	присмехулно с копче ни намига:
	Стига ми опъвахте каиша —
	вика — само да чета и пиша,
	малко искам и да поиграя.
	Да, но ние тъпчем я до края.
	Чантата от смях издува бузи,
	тръшка се от смях и се тътрузи,
	хващайки се вече за стомаха.
	Не е важно — вика — ха-ха, ха-ха,
	ха-ха, чантите с какви са плънки,
	а какви са мозъчните гънки.

	Смях такъв накрая я обзема,
	че си пръсва чак от смях корема.
P$
