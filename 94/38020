P>
	Като викнали, че Власо
	просто заслужавал бой:
	често Власо тича с ласо,
	Власо става на каубой.

	И минута не минава,
	сменя своята игра:
	индианец Власо става —
	на главата му пера.

	Но пера и томахавка
	сваля той, за лов готов —
	Власо като куче джавка,
	с куче тръгнал е на лов.

	Но за Власо ловна врява —
	туй е просто тишина:
	с барабана забумтява,
	заминава на война.

	Всички викат: — Тоз халосник
	се променя всеки миг,
	той е истински магьосник,
	той магьосник е велик.

	Празни приказки са тия.
	Има Власо весел нрав,
	в туй е цялата магия
	и във друго — че е здрав.
P$
