P>
	Гледай тигъра как постоянно снове и се мята
	покрай железните пръти на поразия:
	ако случайно настъпи моментът на свободата,
	дебне да не го изпусне, горкия!

	А лъвът, напротив — през цялото време дреме
	и ако понякога отвори око или две,
	то е само колкото на присмех да вземе
	съседа си, че така непрестанно снове.

	Присмехулно намига му: Ей, глупав тигър,
	тая работа само ще те омаломо`щи —
	някакъв миг да очакваш напразно, мигар
	тоя миг не сме го изпуснали в джунглата още?

	Обаче все така снове тигърът окошарен,
	като отърква дневно по хиляди пъти
	гърба си, от ивици жълти нашарен
	и от сенките на железните пръти.

	Гледам тигъра и си мисля, таквозина,
	че трудът му напразно съвсем не отива:
	така той излъсква металните пръти с козина,
	та поне клетката му не е ръждива…
P$
