P>
	Бялата мечка не е бяла, а бледа
	от мъка по своя полярен лед.
	Панчо съжалително я изгледа
	и подаде й кофичка сладолед.

	Мечката плюна обидено: братко,
	не очаквах да си толкоз проклет —
	вярно, че това е студено, обаче сладко.
	Не можа ли да ми намериш чист лед?

	Ако ти, бай приятелю, си такъв, че
	искаш да ми доставиш приятен момент,
	дай ми неподсладено ледено късче
	и голямо колкото континент.
P$
