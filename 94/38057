P>
	Браво, чедо, няма
	липсваща тетрадка:
	всичко по програма —
	в първата преградка!
	Сместил си пергела,
	сместил си и блока.
	С право съм ти взела
	чанта по-дълбока.
	Леле, ще те смажат
	нотите, чертежът.
	Милото, багажът
	колко му е тежък!
	Олеле, и прашка
	в другата преградка!
	И стрела с опашка
	от перо на патка!
	А и летви-саби,
	и тояги-шпаги
	с тез ръчички слаби
	как ще носиш, драги?
	— Няма нищо, мамо,
	толкоз недей страда —
	тежка ми е само
	първата преграда…
P$
