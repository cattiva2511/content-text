P>
	Кой казва, че и без петел ще съмне,
	понеже днес не е като преди?
	По-хубаво да вземе да се гръмне,
	вместо такова нещо да твърди!

	Я вижте как пред изгрева зората
	нарочно над бетонения град
	нашарва облака като перата
	на някой стар добър петел гащат.

	Почервеняват като петльов гребен
	далечните планински върхове.
	На майката природа е потребен
	петелът в утринните часове.

	Разбира се, че и без тебе, петльо,
	денят посоката си би поел,
	обаче някак доста по` е светло,
	когато се разсъмва и с петел…
P$
