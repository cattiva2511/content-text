P>
	Зимата най-после отмина,
	събудих се от „мечи сън“,
	настъпи вече новата година,
	а останах да „стоя“ кат’ пън.

	Пролетта във моята душа
	пристигна страшно бавно,
	но разбрах накрая мисълта,
	че да си щастлив е главно.

	Лятото дойде — така желано,
	„ужасно“ любовта ме завладя
	и макар да беше още „рано“,
	намерих подходящата жена.

	Есента пристигна бързо,
	запазих „намереното“ аз,
	със любовта си се обвързах,
	а после чух вълшебен глас:

	„Времето може да се сменя,
	но ти за нищо на света,
	любимата си не заменяй
	и щастлив ще те направи тя!“
P$
