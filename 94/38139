P>
	Барабанът се намокри.
	А пък мокър барабан
	като сухия не може
	да задумка: дан, дан, дан.

	А, напротив — само хърка,
	пльоска, плеска, съска, фъска,
	сякаш кашля край реката
	болна от ангина гъска.

	Да, но свикнал е да дава
	такт на другите свирачи
	барабанът и след него
	всеки в тоя такт да крачи.

	И макар и мокър, фъска,
	пльоска, плеска, съска, хърка,
	като мисли, че без него
	музиката ще се сбърка.

	А пък тя успешно свири
	даже с мокър барабан —
	всеки инструмент си знае
	за какво е изкован.

	Сигурно и барабанът
	звънко пак ще зазвучи,
	ако малко го погреят
	утре слънчеви лъчи…
P$
