P>
	„Глупав като патка“ —
	казват и е вярно.
	Само че и патка
	случва се да мисли,
	колкото и тая
	случка да е рядка.

	Имахме на село
	патка като патка —
	глупава бе доста.
	Може да се каже,
	че от всички в къщи
	бе почти най-проста.

	Даже се остави
	Лиса да я хване
	с тоя мозък пачи.
	Шаро, който скочи,
	та подгони Лиса,
	я спаси обаче.

	От уста лисичи
	патката си тръгна:
	пата-кюта-пата!
	Кретайки наляво,
	кретайки надясно,
	върна се, горката.

	Шмугна се под бъза.
	Ни опашка вири,
	нито рови с човка.
	Трети ден под бъза
	все лежи и мисли.

	Стана философка…
P$
