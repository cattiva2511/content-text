P>
	Ти дойде за миг и света ми промени,
	красиво виждам всичко и с надежда,
	ароматът ти навлезе в мен и ме плени,
	аз пред очите ти главата си навеждам.

	Движенията ти са вълшебна грация,
	усмивката ти лесно ми завзе душата,
	гласът ти задължава мойта абдикация,
	аз сърцето си поднасям във краката ти.

	Ръката си протягам, за да те докосна,
	искам да усетя, че си тук и не сънувам,
	допирът до тялото ти тайно омагьосва,
	аз твой роб съм и за тебе съществувам.
P$
