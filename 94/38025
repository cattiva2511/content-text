P>
	От пързалка тича Лалка.
	Пуста Лалка, уж е малка,
	а така гръмовно плаче,
	сякаш че реве малаче.
	— Тате, вика, зъб ми падна,
	как ще ям, като съм гладна?
	Таткото засмян тогава
	я успокоява:
	— Не плачи де, нищо няма,
	значи вече си голяма:
	падат млечните ти зъби,
	да поникнат като гъби
	други зъби, по-големи,
	с тях ще чупиш и бадеми.
	В миг на Лалка от очичките
	изпариха се сълзичките.
	— Ясно, тате, щом се клати,
	ще изваждам всеки зъб,
	няма да ми бъде скъп.
	Ама имам друг въпрос:
	ще сменя ли своя нос?
	Много ми измръзва тоз!
	Таткото
	я щипва по нослето,
	цялото червено, клето.
	— Не, носът ти, мила моя,
	цял живот ще бъде тоя,
	няма той да се смени.
	Затова във зимни дни
	да го пазиш, Лалче,
	от студа под шалче!
P$
