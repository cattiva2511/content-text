P>
	Бабата дойде на гости.
	Вика: — Луди ли сте, що сте?
	В детската градина сам
	Пепи ходи. Туй е срам.
	Той е малък. Ей така
	ще го водя за ръка.
	Баба с Пепи се затича
	на пресечка да пресича.
	— Чакай, бабо. Не сме слепи —
	дърпа я обратно Пепи.
	— Стой! Червен е светофара.
	Бабата на тротоара
	смее се, та ще припадне.
	— Фар ли, рече? Фар по пладне?
	Да не сме я параходи,
	фар запален да ни води?
	— Корабите води фара,
	хората пък — светофара.
	Чакай, бабо. Де нахълта?
	Светлината му е жълта.
	Още малко, бабо Пено.
	Хайде, вече е зелено.
	Браво. Правилно премина.
	Ей я детската градина.
	Ето влиза моят клас.
	Тук до обед ще съм аз.
	Ти ме чакай, че сама
	как ще стигнеш до дома?… 
P$
