P>
	Бясно настъпих педала
	и бързо към теб полетях,
	по бляскавата магистрала,
	да стигна до моята мечта.

	Знам, че ти още ме чакаш,
	там, където свършва света
	и дойда ли, няма да плачеш,
	няма да бъдеш вече сама.

	За прегръдката твоя копнея,
	за погледа — мил, замечтан,
	чувствам, че още живея,
	за мига от слънце огрян.

	С целувка ще среша косите,
	вятъра в тях ще приспя,
	с усмивка ще милвам очите
	и ще изпивам всяка сълза.

	И така събрани в едно цяло,
	двамата с теб ще летим,
	към нашето слънчево бяло
	и с никой не ще го делим…
P$
