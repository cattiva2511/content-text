>	НОВА ГОДИНА

P>
	Нова година.
	Спомням си
	Една тъжна есенна вечер.

@	Башо
P$


P>
	На годината нова
	първият ден свършва.
	Отекват вечерни камбани.

@	Хакки
P$



P>
	Ден първи от новата година.
	Глас на славей —
	Песен от миналото…

@	Чора
P$



P>
	Равнинна река —
	отеква шумът на водата.
	Нова година.

@	Райдзан
P$



P>
	Днес и жена ми изглежда
	съвсем различна.
	Пролетна утрин.

@	Исо
P$



P>
	О!…
	Да бях дете
	в новогодишен ден!

@	Исса
P$



P>
	Нова година!
	Не се сърдя на тези,
	дето тъпчат снега.

@	Яю
P$



P>
	Изгрява първи ден
	на новата година.
	Вчера — колко си далече!…

@	Ичику
P$



P>
	Първо съновидение.
	Пазя го в тайна
	и тихо се усмихвам.

@	Шоу
P$


>	ПРОЛЕТ


P>
	Снегът се топи.
	Планините са в облаци.
	Крясък на гарван.

@	Кьотай
P$



P>
	Бавно се топи снегът
	върху покрива
	на моята колиба.

@	Исса
P$



P>
	Снегът се стопи
	на Големия Буда
	на рамото.

@	Шики
P$



P>
	Пред портата
	с бастуна правя вадички
	в мокрия сняг.

@	Исса
P$



P>
	Зазорява се.
	По житните връхчета —
	прелестна слана.

@	Оницура
P$



P>
	До всяка порта
	дойде пролетта
	с кални сандали.

@	Исса
P$



P>
	Пролетен ден.
	В пясъка на градинката
	се къпят врабчета.

@	Оницура
P$



P>
	В кръчмата пак
	гръмна пиянска свада.
	Луната е в мъгла.

@	Шики
P$



P>
	Снегът се топи.
	Седнало край печката момиче,
	суши чорапите си.

@	Бусон
P$



P>
	Котаракът се събуди,
	протегна се, и тръгна
	по любов.

@	Бусон
P$



P>
	Дреме, дреме
	Големият Буда
	в пролетния ден.

@	Шики
P$



P>
	Дългият де.
	Захласнат гледам
	безкрайното море.

@	Тайги
P$



P>
	Сам вървя
	край коловоза.
	Дълъг е пролетният ден.

@	Шики
P$



P>
	Стъпки
	в крайбрежния пясък.
	Дълъг е пролетният ден

@	Шики
P$



P>
	Ужас!
	Дуварите ще счупят
	влюбените котараци.

@	Шики
P$



P>
	Промучава крава
	в обора. Луната —
	в було от мъгла.

@	Шики
P$



P>
	Ореолът на луната.
	Ухание на сливов цвят
	струи към висините.

@	Бусон
P$



P>
	Никой няма
	до изоставената кошница
	в пролетната гора.

@	Шики
P$



P>
	Продадена крава
	кротко напуска селцето.
	Пролетна мъгла.

@	Хякучи
P$



P>
	Вечерна мъгла.
	Спомени за миналото —
	толкова далечно!

@	Кито
P$



P>
	Песен на славей.
	В същия час,
	както и вчера

@	Чора
P$



P>
	Вятър в боровете.
	Отдалече долита
	крякане на жаби.

@	Джосо
P$



P>
	Слънцето изгрява.
	Подкани го далечната песен
	на славей.

@	Чора
P$



P>
	Песен се лее,
	от облаците блика.
	Чучулига!

@	Кьорику
P$



P>
	Лодка в реката.
	Чучулигите пеят
	отляво на дясно.

@	Ранко
P$



P>
	Навяваш ми
	безброй спомени,
	о, вишна!

@	Башо
P$



P>
	Крясък на фазан.
	Тъга по умрелите
	мама и татко.

@	Башо
P$



P>
	На Големия Буда
	от носа излита
	лястовица.

@	Исса
P$



P>
	Врабчетата
	играят криеница
	в чаените цветове.

@	Исса
P$



P>
	Стъпки по моста.
	Разногласият напев на жаби
	секна.

@	Рьота
P$



P>
	Отново се върнах
	в родното място
	при моята върба.

@	Чора
P$



P>
	Планински вишни.
	Камъните пеят
	в равнинен поток.

@	Оницура
P$



P>
	Цялото семейство
	е на трапезата.
	Глас на славей.

@	Бусон
P$



P>
	О, вишна!
	Ти накара и княза
	да слезе от коня.

@	Исса
P$



P>
	Камбаните стихват.
	Еква в нощта
	дъхът на цветята.

@	Башо
P$



P>
	Под майския порой
	край голямата река —
	две къщурки.

@	Бусон
P$



P>
	Пролетен дъжд.
	Капки се процеждат от върбата
	по падналия сливов цвят.

@	Шоха
P$



P>
	Пролетен дъждец.
	Върху керемидения покрив —
	мокра детска топка.

@	Бусон
P$



P>
	Пролетен дъжд.
	Свечерява се.
	Отмина и този ден.

@	Бусон
P$



P>
	Придойде
	водата в езерото.
	Майски порой.

@	Башо
P$



P>
	Врабченце
	подскача по верандата
	с мокри крачета.

@	Шики
P$



P>
	Малчуган
	учи котарак на танц.
	Пролетен дъждец ръми.

@	Исса
P$



P>
	В оризовия разсадник
	под залязващото слънце
	пробягва змийче.

@	Оемару
P$



P>
	В звездна нощ
	към водата на оризището
	вишнев цвят лети.

@	Бусон
P$



P>
	Излизам от храма.
	Пеят берачки на чай.
	Това е Япония.

@	Кикуша
P$



P>
	Берачка на чай
	сламена шапка си слага
	пред огледалото.

@	Шико
P$



P>
	„Я, виж, източният вятър“ —
	бъбрят си по пътя
	слуга и господар.

@	Тайги
P$



P>
	Срещнах раздавача.
	Отварям писмото —
	Пролетен вятър.

@	Кито
P$



P>
	Наблизо и далеч —
	светлини на острови.
	Пролетно море.

@	Шики
P$



P>
	Чирашки отпуск.
	Вятър в боровете
	на гробището.

@	Исса
P$



P>
	Кокошки
	се въргалят в пясъка.
	Пролетен ден.

@	Ранко
P$



P>
	Красиво се издига
	хвърчилото
	над сиромашката колиба.

@	Исса
P$



P>
	Морски отлив.
	Рак проучва предпазливо
	следа от стъпка.

@	Рофу
P$



P>
	Пролетен дъждец.
	Разглеждам книги
	под чадъра в старата книжарница.

@	Шики
P$



P>
	Далеч от столицата
	в хан, обсипан в цвят от праскови.
	Дъждовен ден.

@	Бусон
P$



P>
	Пролетен дъжд
	и сред дърветата —
	пътечка към морето.

@	Оцуни
P$



P>
	Бездомен котарак
	спи на покрива
	в дъждовен ден.

@	Тайги
P$



P>
	Пролетен дъжд.
	Чета писмо —
	и в столицата ни вали.

@	Оницура
P$



P>
	Отвред мъгла.
	Долавям стъпки.
	Кой ли е това?

@	Исса
P$



P>
	Мараня.
	Към нажежените камъни
	полита сливов цвят.

@	Шики
P$



P>
	Мараня.
	При всеки удар на мотиката —
	мирис на пръст.

@	Ранко
P$



P>
	Отминава пролетта,
	шумолейки
	в гъстата трева.

@	Исса
P$



P>
	Не паля
	книжния фенер с тъга
	по отлитащата пролет.

@	Кито
P$



P>
	Пролетта отминава.
	Птиците плачат
	и в очите на рибите — сълзи.

@	Башо
P$



P>
	Лек ветрец.
	Сред зелените хълмове —
	едничък малък храм.

@	Шики
P$


>	ЛЯТО

P>
	Статуи на Буда в храма.
	А в далечината —
	юнското море.

@	Шики
P$



P>
	Огромна мравка
	пълзи по рогозката.
	Каква жега!

@	Широ
P$



P>
	Носач на вятъра е
	продавачът на ветрила.
	Жарко е.

@	Како
P$



P>
	Безлюдно. Горещо.
	Изоставени мотики.
	Жега!

@	Шико
P$



P>
	Едничък бор
	посред оризовата нива.
	Прохлада!

@	Шики
P$



P>
	В рибарката колиба —
	дъх на сушена риба.
	Жега.

@	Шики
P$



P>
	Прохладна нощ!
	Звезден дъжд
	над равнината Мусаши.

@	Кикаку
P$



P>
	Хладен ветрец.
	Шумът на боровете
	свежи небето.

@	Оницура
P$



P>
	Хладен ветрец
	раздухва косъмчетата на
	гъсеницата.

@	Бусон
P$



P>
	Приспа детето
	бедната женица и пере
	под нощната луна.

@	Исса
P$



P>
	Свечерява се.
	Летен дъжд плющи
	по главите на шараните.

@	Шики
P$



P>
	Кратка нощ.
	Дюкянът накрай селото
	е вече отворен.

@	Бусон
P$



P>
	Мравешка пътека.
	От върховете на облаците
	слиза.

@	Исса
P$



P>
	Лятна буря.
	Вятър разпиля листата
	по бюрото ми.

@	Шики
P$



P>
	Светкавици.
	Вчера от изток,
	днес — от запад.

@	Кикаку
P$



P>
	Падна отсечено дърво.
	Прокънтя ехо
	в лятната гора.

@	Мейсецу
P$



P>
	Летни планини.
	Обаждат се фазани,
	славеи и кукувици.

@	Исса
P$



P>
	Хей, подкарай коня
	натам, край полето —
	кукувица кука.

@	Башо
P$



P>
	Бистър поток.
	Камъчетата по дъното
	сякаш се движат.

@	Сосеки
P$



P>
	Елате,
	отдъхнете в хладината,
	души на покойници.

@	Шики
P$



P>
	Луната огрява
	бамбуковата горичка.
	Глас на кукувица.

@	Башо
P$



P>
	Кукувичи глас.
	Без деца
	и родители.

@	Бусон
P$



P>
	Луната изгрява.
	Вълнува се тревата.
	Кукувица.

@	Шики
P$



P>
	На островче далечно
	отекна
	кукувичи глас.

@	Башо
P$



P>
	Чувам те,
	но решетката те скрива,
	горска кукувице!

@	Яба
P$



P>
	Голям котарак
	се излежава
	върху ветрилото.

@	Исса
P$



P>
	Пред вратата
	на празната къща пее цикада.
	Залез.

@	Шики
P$



P>
	Вятърът стихна.
	Капки капят в гората.
	Нейде кукувица кука.

@	Кикаду
P$



P>
	Рибарче.
	На крилцата му мокри —
	вечерното слънце.

@	Тори
P$



P>
	Кобилата варди.
	Кончето пие
	бистра вода.

@	Исса
P$



P>
	Една-едничка
	светулка долетя.
	Цялата градина е в роса.

@	Кирей
P$



P>
	Надниквам денем
	в тъмния обор.
	Светулки.

@	Гонсуй
P$



P>
	Изведнъж
	в ръкава ми
	влетя светулка.

@	Сампу
P$



P>
	Плаче ли, плаче
	изгубеното дете
	и гони светулката.

@	Рюсуй
P$



P>
	Летен порой.
	Самотна жена,
	взряна в прозореца.

@	Кикаду
P$



P>
	Вечерен дъжд.
	Мравката слиза
	по стъблото на бамбука.

@	Джосо
P$



P>
	Напев на жаби.
	По младите листа
	плющи порой.

@	Рансецу
P$


P>
	Пътечката отъня.
	Натежали от дъжда
	са ечемичените класове.

@	Джосо
P$



P>
	До изоставената къща
	пее щурче.
	Вечерно слънце.

@	Шики
P$



P>
	Щурчето свири
	като малка вятърна
	мелница.

@	Исса
P$



P>
	Брадвата се впи в дървото.
	Но охлювът
	си е спокоен.

@	Байшицу
P$



P>
	Кога си допълзял
	под краката ми,
	охлюве?

@	Исса
P$



P>
	Еднодневката умря
	и падна
	върху книгата ми.

@	Шики
P$



P>
	Пъстървата играе
	по дъното на реката
	сред плаващи облаци.

@	Оницура
P$



P>
	Свечерява се.
	Сред плитчините бляскат
	кореми на пъстърви.

@	Оницура
P$



P>
	Цвете или плод —
	нещо падна във водата
	нейде в лятната гора.

@	Бусон
P$



P>
	Камбанария без камбана.
	Всичко тъне
	в млада зеленина.

@	Шики
P$



P>
	Сгъвам чадъра.
	Вратата изглежда далече
	от зеленината.

@	Шики
P$



P>
	Птичка пее
	сред притихналата планина.
	Лятна папрат.

@	Шики
P$



P>
	Гъстата трева
	скрива надгробните камъни
	на гробищата.

@	Шики
P$



P>
	Пътят за Шинано.
	Все по-високо се издига песента
	на жените, разсаждащи ориз.

@	Исса
P$



P>
	Колко е малък човекът!
	Съвсем не се вижда
	сред зелените листа.

@	Бусон
P$



P>
	Пладне.
	Вървя самичък сред оризищата.
	Навсякъде пеперуди.

@	Бакусуй
P$



P>
	Божури
	в тъмната ниша.
	Кукувичи глас.

@	Шики
P$



P>
	Само планината Фуджи
	е останала непогребана
	под младата зеленина.

@	Бусон
P$



P>
	Божурите!
	Пречупих един и тате ми се скара…
	Мил спомен.

@	Тайро
P$



P>
	Окапа божурът.
	Няколко листенца —
	едно в друго.

@	Бусон
P$



P>
	Дъждовен ден.
	Някой мина край портата —
	дъх на перуники.

@	Шинтоку
P$



P>
	Змията отпълзя.
	В планината е тихо.
	Бели лалета.

@	Шики
P$



P>
	Бамбукът, растящ
	до вратата, се отразява
	в студената супа.

@	Райдзан
P$



P>
	Лотосите са разцъфнали.
	Самотно е
	на малката горичка.

@	Шики
P$



P>
	Гъба,
	а отгоре й — листо от
	непознато дърво.

@	Башо
P$



P>
	След бурята
	цикадите са малко.
	Идва есента.

@	Шики
P$



P>
	Няма никой
	в храма Тога.
	Навсякъде окапали вишни.

@	Шики
P$


>	ЕСЕН


P>
	Настъпих черупка
	на мъртъв рак. Разбрах —
	идва есента.

@	Шики
P$



P>
	Август.
	В класовете на просото
	вее есенният вятър.

@	Кьорику
P$



P>
	Дълбоко сред гората
	звук от брадва
	и кълвач,

@	Бусон
P$



P>
	И в съседната стая
	е изгаснала лампата.
	Нощен хлад,

@	Шики
P$



P>
	Този път
	е безлюден.
	Есенна вечер.

@	Башо
P$



P>
	Колко есени…
	Не мога да те забравя,
	о, майко!

@	Райдзан
P$



P>
	Хладна утрин.
	Послушник в храма
	бодро чете сутра.

@	Шики
P$



P>
	Кученце
	се сгуши до вратата.
	Върбата оголява.

@	Шики
P$



P>
	Храм дълбоко в гората.
	Някой сече бамбук
	под вечерния дъжд.

@	Шоха
P$



P>
	Пробуждам се.
	В далечината лаят кучета.
	Ранна есен.

@	Сайгин
P$



P>
	Отседнах сам
	в големия храм.
	Хладна бе нощта,

@	Шики
P$



P>
	Ранна есен.
	Защо ли гледаш толкова учудено,
	гледачке?

@	Бусон
P$



P>
	Захладнява,
	изчезна роякът мушици
	над моята лампа.

@	Бусон
P$



P>
	Плясъкът на вълните
	се слива със звука на флейта.
	Есен в Сума,

@	Бусон
P$



P>
	Есен.
	Тъжно ехтят камбаните
	на далечния храм.

@	Юсуй
P$



P>
	Време за вечеря.
	През отворената врата
	грее есенното слънце.

@	Чора
P$



P>
	Шумно тропна
	вратата на храма.
	Есенна вечер.

@	Шики
P$



P>
	Има нещо драго
	в есенната тъга.
	О, тази тиха вечер.

@	Бусон
P$



P>
	Свърши голялото чистене
	в храма Дзенкоджи.
	Есенна луна.

@	Исса
P$



P>
	Есенна вечер.
	Запалвам фенера —
	мъждука.

@	Шики
P$



P>
	Лъх на есента
	през капаците на прозорците.
	Трепна пламъкът на свещта.

@	Райдзан
P$



P>
	Мъгла над реката.
	Чувам как конят ми
	нагазва водата.

@	Тайги
P$



P>
	В планинския храм
	стриват ориз.
	Лунна нощ.

@	Ецуджин
P$



P>
	Ярка есенна луна.
	Слугата изхвърли
	сляпо кученце.

@	Бусон
P$



P>
	Есента на живота ми.
	Все си е тази луна
	и все пак…

@	Исса
P$



P>
	В тази есенна нощ
	мисля само
	за тате и мама.

@	Бусон
P$



P>
	Дълги есенни нощи.
	В плясъка на водата
	чета своите мисли,

@	Аочику
P$



P>
	Рекичката се спотаи
	под листата
	на отминаващата есен.

@	Ширао
P$



P>
	Духа есенният вятър,
	но все още зеленеят
	кестените.

@	Шики
P$



P>
	Дълбока нощ.
	Млечният път
	смени посоката си,

@	Рансецу
P$



P>
	Дълга есенна нощ.
	Събуждал се — приказват си
	мама и тате.

@	Шоха
P$



P>
	Нощна буря.
	Уж чета, а сърцето ли е сбито
	в някаква тъга.

@	Шики
P$



P>
	Тъжно и печално.
	Бурята едрее.
	Привечер,

@	Шики
P$



P>
	Зазорява се.
	През мъглата струи
	гласът на камбана.

@	Башо
P$



P>
	Защо се чувствам остарял
	през тази есен?
	Годините — птици към облаците.

@	Башо
P$



P>
	Приятелка
	на бурния вятър
	е луната в небето,

@	Бончо
P$



P>
	Всичко тъне
	в лунната нощ — дори гърнето
	с врящите картофи.

@	Кьорику
P$



P>
	Ярка есенна луна.
	Лек димец се стели
	по водата.

@	Рансецу
P$



P>
	Днешната луна!
	Май няма човек, който
	не би взел четката,

@	Оницура
P$



P>
	Ясна луна.
	По верандата на храма
	са насядали деца.

@	Башо
P$



P>
	Поприказвах
	с пазача на моста и се сбогувах
	с луната.

@	Тайги
P$



P>
	Ниско-ниско над коловоза
	ято диви гъски лети.
	Лунна нощ.

@	Шики
P$



P>
	Есенен вятър!
	Най-напред задуха в лицето
	на поветицата.

@	Чора
P$



P>
	Духа есенният вятър.
	Живеем и се гледаме —
	ти и аз.

@	Шики
P$



P>
	Слизам от коня
	и питам за името на реката.
	Есенен вятър.

@	Шики
P$



P>
	Страшно е някак
	да срещнеш човек
	сред оголялата планина.

@	Шики
P$



P>
	Печално и самотно е.
	Есенният вятър опъва
	влакното на въдицата ми.

@	Бусон
P$



P>
	Бяла роса.
	По една капка
	върху бодлите на шипката.

@	Бусон
P$



P>
	Отмина есенната буря.
	Старица събира съчки
	пред вратите на храма.

@	Бусон
P$



P>
	В храма
	жена и дете закусват.
	Задава се буря.

@	Бусон
P$



P>
	Червен плод
	се търкулна в градината.
	Цялата е в скреж.

@	Шики
P$



P>
	Под високата луна
	минавам сам
	през сиромашкото селце.

@	Бусон
P$



P>
	Отворили човки,
	пиленца чакат майка си
	под есенния дъжд.

@	Исса
P$



P>
	Тъжно и печално е
	да се храниш сал, слушайки
	есенния вятър.

@	Исса
P$



P>
	Ей, почакай,
	недей да валиш, есенен дъжд!
	Наоколо е пълно с щурчета.

@	Исса
P$



P>
	Щурчето плаче
	над книжния фенер, изцапан с туш
	от покойното ми дете.

@	Какей
P$



P>
	Тишина,
	Есенна пчела търси мед
	в мъха по сливата.

@	Яба
P$



P>
	Тъга и печал
	навред се разстилат.
	Есенна вечер.

@	Тохо
P$



P>
	Едва се чуват
	в обора коларите.
	Есенен вятър.

@	Башо
P$



P>
	Родното място!
	Отсядал за малко —
	прелетна птица,

@	Кьорай
P$



P>
	В градината
	свети фенер.
	Пустее къщурката.

@	Шики
P$



P>
	Угасна фенерът
	в градината, вятър шумоли
	в листата на банана.

@	Шики
P$



P>
	Есенният ден е ясен.
	Към небето се издига
	някакъв димец.

@	Шики
P$



P>
	Сянката ми
	се изписа на стената. Нощ.
	Пее щурче,

@	Рьота
P$



P>
	Печално е и тъжно.
	Самичък ям риба
	в есенната вечер.

@	Кито
P$



P>
	Есенна вечер.
	Чува се как мърдат змиорчетата
	в тенджерката.

@	Ширао
P$



P>
	Късна есен.
	Нейде отдалеч долитат
	окапали листа.

@	Шики
P$



P>
	До всяка къща
	цъфти поветица.
	Септември.

@	Рьота
P$



P>
	Изгасват
	светлините в голелия храм.
	Студена нощ.

@	Шики
P$



P>
	Хвърлено под бъчвата за къпане
	за подпалки служи плашилото.
	Това е краят му.

@	Джосо
P$



P>
	Планински храм.
	Па верандата отекват
	гласове на елени.

@	Исса
P$



P>
	Есенни колари.
	Впиват се сякаш предчувстват
	близкия си край.

@	Шики
P$



P>
	Ситен дъжд
	ромоли по обора.
	Кукурига петел.

@	Шики
P$



P>
	Нощен дъжд.
	Капки барабанят по чадъра. —
	Не, не при лен, а у съседа.

@	Ранран
P$



P>
	Тръгна цялото семейство
	Към гробището. Всичките са старци
	с побелели коси.

@	Башо
P$



P>
	Поклонение на гробищата.
	Начело е
	старото куче.

@	Башо
P$


>	ЗИМА


P>
	Колибата ми
	цяла е обсипана
	с листа, окапали от бряста,

@	Чора
P$



P>
	Топъл зимен ден.
	В сянката —
	студено.

@	Оницура
P$



P>
	Годините си забравям,
	гледайки жарава
	сред безкрайното поле.

@	Чора
P$



P>
	Първа слана.
	Вкусна оризова отвара
	в ясната утрин.

@	Чора
P$



P>
	Луна сред зимната горичка.
	Нощта пронизва
	до самото сърце.

@	Кито
P$



P>
	Петелът се мъчи —
	кълве вледенените
	обелки от зеленчуци.

@	Ширао
P$



P>
	Пламъкът на свещта
	сякаш замръзна
	в студената нощ,

@	Сейра
P$



P>
	Бялата хризантема
	се зачерви от студ.
	Утринна слана.

@	Сейра
P$



P>
	„Ей сега!“ — отвърнах,
	а те тропат ли, тропат
	по заснежената порта.

@	Кьорай
P$



P>
	Късна вечер.
	Живи въглени в огнището.
	Някой чука на вратата.

@	Кьорику
P$



P>
	Гмурна се до дъното
	и пак изплува малък гъсок.
	Студено е,

@	Джосо
P$



P>
	Неотворен пакет
	зелен чай.
	Приятен зимен ден.

@	Какей
P$



P>
	Чирачето на кацаря
	сърба горещ чай.
	Студено е.

@	Идзен
P$



P>
	Повиках го, но вече бе отминал —
	продавачът на шарани.
	Сипе се градушка.

@	Бончо
P$



P>
	Дълга-дълга
	тече реката
	през заснежената равнина.

@	Бончо
P$



P>
	От вятъра сред боровете
	става младо вино.
	Планински път.

@	Шико
P$



P>
	Годината свършва,
	а все не престава да се труди
	воденицата.

@	Киин
P$



P>
	Студена утрин.
	Гласове на пътници,
	напускащи хана.

@	Тайги
P$



P>
	Мразовита нощ.
	Чувам само стъпките си
	по моста.

@	Тайги
P$



P>
	Зима. Голи дървета.
	Вятър хвърля камъчета
	в камбаната.

@	Бусон
P$



P>
	Погледнеш ли свещта —
	в нея е вятърът.
	Снежна нощ.

@	Тайги
P$



P>
	Едва-едва
	проблясва слънцето.
	Изсъхнало поле.

@	Бакусуй
P$



P>
	Чува а звук на трион
	в зимната полунощ.
	Сиромашия е!

@	Бусон
P$



P>
	Малко селянче
	води куче
	по изсъхналата нива.

@	Шики
P$



P>
	Зимна тъга.
	Малка птичка търси нещо
	сред високия праз.

@	Бусон
P$



P>
	Годината свършва.
	Крия побелелите си коси
	от татко.

@	Ецуджин
P$



P>
	Сянката ми броди
	в сенките на дърветата
	под зимната луна,

@	Шики
P$



P>
	Отминават
	край мене чадъри
	в снежната вечер.

@	Хокуши
P$



P>
	Зимна луна,
	Сенки на борове
	в сянката на пагода.

@	Шики
P$



P>
	Хора на покрива
	гледат пожар.
	Зимна луна.

@	Шики
P$



P>
	По-студена
	и от снега е луната върху
	побелелите ми коси.

@	Джосо
P$



P>
	Печално и тъжно.
	Зимният дъжд размива
	имената по гробовете.

@	Рока
P$



P>
	Зимна тъга,
	В душата ли е сало
	планината Йошино,

@	Бусон
P$



P>
	Звезди в езерото.
	Зимният дъжд отново
	размъти водата.

@	Сора
P$



P>
	Още един чадър
	край мен отмина.
	Снежна вечер.

@	Яба
P$



P>
	Нетрепващият пламък
	на свещта е ореол
	на зимната ми тъга.

@	Яба
P$



P>
	Зимна вечер.
	Остана само една страница
	от календара.

@	Бусон
P$



P>
	Навсякъде отеква
	шумът на водопада. Заслушани са
	мъртвите листа.

@	Башо
P$



P>
	Котето за миг
	се скри
	под окапалите листа,

@	Исса
P$



P>
	Мета ги, мета ги,
	но все не се излитат
	окапалите листа.

@	Тайги
P$



P>
	Тишина.
	Само птичка скача
	по мъртвите листа.

@	Рюсуй
P$



P>
	Студена нощ.
	Чакаме по-малката ми сестра,
	мама и аз,

@	Шики
P$



P>
	Довеждат в храма
	момченце за послушник.
	Какъв студ!

@	Шики
P$



P>
	Страшен студ.
	Мечтая за луната над боровете
	през август.

@	Исса
P$



P>
	Дойде зимата.
	Гарванът кацна
	върху плашилото.

@	Кикаку
P$


>	БИОГРАФИЧНИ БЕЛЕЖКИ

	__Сакураи Байшицу (1768–1852)__ е родом от град Канадзава. Първоначално в творчеството си следва естетическите принципи на Башо и Кьорай, после се присъединява към школата на Ранко.

	__Хори Бакусуй (1718–1783)__ е роден в град Канадзава. Учи хайку при Шико и Бакуро. Известен е с теоретичните си трудове, в които призовава за връщане към Башо.

	__Мацуо Башо (1644–1694)__ е роден в градчето Уено, провинция Ига, в не особено знатен самурайски род. На двадесет и две годишна възраст Башо отива в Киото, където взема уроци по поезия при известния поет от школата Теймон — Китамура Кигин (1624–1705). През 1672 г. се преселва в Едо, където успява да получи държавна служба в Управлението по водоснабдяване и да си осигури средства за преживяване. По-късно изоставя службата и се отдава изцяло на поезията — като творец и учител. По това време се свързва с Нишияма Соин, основател на школата Данрин, който оказва голямо влияние върху творческото му развитие.
	Към края на седемдесетте години Башо — вече известен поет на хайку — основава своя школа. По това време се премества да живее в околността на град Едо — Фукагава, където неговият богат ученик Сампу му построява колиба, влязла в историята на литературата като „башо-ан“. Оттам идва и псевдонима на великия поет — Башо, с който той е известен и до днес в цял свят.
	Башо разработва оригинална естетическа концепция, залегнала в основата на поетичната система на хайку и определила до известна степен понататъшното развитие на японската естетическа мисъл. Почитан като идол приживе, лириката на Башо е изпълнена с дълбок философски смисъл, с проникновено внимание към вътрешния свят на човека, със стремежа да проникне в душата на природата. Башо разширява границите на поетичното, като проявява внимание към всичко, заобикалящо човека. В неговото творчество най-обикновените събития от човешкия живот придобиват високо звучене.

	__Нодзава Бончо (?-1714)__ е роден в град Канадзава в областта Кага (сега Ишикава). Учи медицина в Киото, но не успява да стане лекар. Започва като поет с участието си в създаването на поетичната антология „Сарумино“ — „Сламеното наметало на маймуната“.

	__Йоса Бусон (1715–1783)__. С името на Бусон е свързан разцветът на поезията хайку през втората половина на осемнадесети век. Той продължава и обогатява поетичните канони на Башо, но и доказва, че хайку е неизчерпаем жанр, съдържащ в себе си възможности за неограничено развитие.
	Бусон произхожда от семейство на заможен селянин от околностите на град Осака. Получава добро образование, изучавайки поезия и живопис. Разностранно надарена личност, приживе е бил известен повече като художник.

	__Икениси Гонсуй (1646–1719)__ е известен поет, живял в град Нара.

	__Найто Джосо (1661–1704)__ е дзен-ски свещеник, много близък с Башо. Пишел е еднакво добре и хайку, и стихотворения на китайски език — канши. Той прекрасно усвоява естетическия принцип „йоджо“ — асоциативен подтекст.

	__Дочику (?).__

	__Очи Ецуджин (1656–1739)__ е майстор по боядисване на тъкани от град Нагоя, ученик на Башо, дори го придружава по време на едно от пътешествията му. По-късно се отдалечава както от Башо, така и от поетическото творчество, към което се завръща през 1715 г., но късните му стихотворения са лишени от оригиналност. Някои литератори дори недоумяват защо е включен към Десетимата велики ученици на Башо.

	__Хиросе Идзен (?-1710)__ произхожда от заможно семейство от провинция Мино. През 1688 г. се сближава с Башо и става негов последовател. След смъртта на Башо обикаля страната, и разпространява изкуството му.

	__Исо (?-1853).__

	__Кобаяши Исса (1763–1827)__ е роден в планинското селце Кашивабара, провинция Шинано, в семейство на селяни. На четиринадесет годишна възраст заминава за Едо, където започва да изучава хайку под ръководството на поетите от школата Кацушика, основана от Ямагучи Сода, последовател на Башо. В творчеството на Исса преобладават две основни теми: бедността и любовта към всяко дребно и нищожно създание.

	__Оно Ичику__ (1708–1759) е самурай по произход. Повлиян е от поезията на Башо.

	__Ямамото Какей (1648–1716)__ е лекар от град Нагоя. През 1684 г. се среща с Башо и става негов ученик. Пропагандира естетическите възгледи на Башо в областта Овари. Към края на живота си обаче се отдалечава от творческите концепции на Учителя и започва дори да ги критикува.

	__Како (17. век).__

	__Вада Киин__ (1697–1748) е роден в град Канадзава. Занимава се с производство на саке (оризова ракия). Учи хайку отначало при Хокуши, после при Шико (и двамата — ученици на Башо).

	__Такараи Кикаку (1660–1707)__. След смъртта на Башо започва борба между неговите ученици за правото да се нарекат продължители на неговото дело. Все пак в историята на литературата е прието следните десет поета да се наричат Велики ученици на Башо: Кикаку, Рансецу, Кьорай, Джосо, Кьорику, Шико, Яба, Хокуши, Сампу, Ецуджин. Кикаку успява, въпреки продължителното си общуване с Учителя, да създаде свой собствен, оригинален стил, като силата му се крие преди всичко в избора на теми от ежедневието, близки на неговите съвременници.
	Кикакупроизхожда от лекарско семейство. Получава добро образование, като изучава първо медицина, после — китайска литература, живопис и калиграфия. Видна фигура сред интелигенцията на Едо.

	__Тагами Кикуша (1753–1825)__ произхожда от самурайско семейство. Поетеса от школата Мино. Добра художничка, калиграфка, майсторка на чаената церемония.

	__Кирей (?).__

	__Такаи Кито (1740–1789)__е поет от школата на Бусон, живял в Киото.

	__Мукаи Кьорай (1651–1704)__ произхожда от заможно лекарско семейство от град Нагасаки. През 1658 г. семейството се премества в императорската столица Киото и дори получава достъп до императорския дворец. След кратка военна служба Кьорай се завръща в Киото и се отдава на поезията. Той е единственият ученик на Башо, общувал с придворната аристокрация и това оказва влияние върху творчеството му. Кьорай е известен като най-последователния ученик на Башо, но не съумява да превъзмогне влиянието на своя учител върху собственото си творчество и да утвърди свой оригинален стил.

	__Морикава Кьорику (1655–1715)__ произхожда от знатен самурайски род. Поет и художник. Ученик на Башо.

	__Като Кьотай (1732–1792)__ е роден в град Нагоя в самурайско семейство. Служи на рода Токугава, но бързо напуска службата си и се отдава на поезията. Известен поет, привърженик на стария стил теймон. Теймон принадлежи към школата на Мацунаги Тейшицу (1571–1653) и утвърждава хайку като занятие, достойно за големи поети.

	__Найто Мейсецу (1847–1926)__ е ученик на Масаока Шики и е участвал заедно с него в издаването на списанието „Хототогису“ („Кукувица“).

	__Отомо Оемару (1719–1805)__ е търговец от Осака. Ученик на Мацуки Тантан (1674–1761) и Ошима Рьота (1718–1787).

	__Уеджима Оницура (1660–1738)__ произхожда от знатно самурайско семейство. Изтъкнат поет и теоретик на поезията хайкай. В своите теоретични трудове залага основите на поезията хайку, изисквайки нея преди всичко изразяване на искреност. Използва в поезията си по-разговорен език.

	__Ивама Оцуни (1754–1823)__ е роден в провинция Широиши (сега префектура Мияги). Повлиян е от поезията на Бусон.

	__Кониши Райдзан (1653–1716)__ е един от най-талантливите предшественици на Башо, допринесъл за утвърждаването на хайку като сериозен поетичен вид.

	__Такакува Ранко (1726–1799)__ произхожда от семейство на търговец от град Канадзава. Принадлежи към школата Шибаку (школата на Шико и Бакурин), но по-късно се отказва и започва да призовава за връщане към Башо.

	__Мацукура Ранран (1647–1693)__ съвременник на Башо, самурай по произход. След като напуска службата си, се заселва в град Едо и изцяло се посвещава на поезията под ръководството на Башо.

	__Хаттори Рансецу__ (1653–1707) е роден в град Едо. Самурай по произход. След тридесетгодишна служба се оттегля през 1690 г. За първи път се среща с Башо през 1675 г., след което изцяло се отдава на поезията. Един от десетте Велики ученици на Башо.

	__Шака Рока__ (1669–1703) произхожда от семейство на потомствени будистски свещеници. Близък е с Кьорай, който го запознава с Башо. През 1694 г. се присъединява към школата на Башо.

	__Мики Рофу (1889–1964)__ е поет от Васедското дружество на поезията, което призовава към реформа в поезията. Те се стремят да изразяват с поетични средства най-обикновените явления от живота. Настояват за използване на разговорния език в поезията.

	__Ошима Рьота__ (1707–1787) е роден в областта Шинано (сега префектура Нагано). По-голямата част от живота си прекарва в град Едо. Прочува се сред местните поети с издаването на около двеста книги, но въпреки това много малко негови стихотворения могат да бъдат включени в съкровищницата на хайку.

	__Рюсуй (1691–1758).__

	__Рюши (1691–1758)__ е поет от град Осака, принадлежащ към школата Данрин.

	__Мидзута Сайгин (?-1709)__ е роден в провинция Хього, по-късно се премества в Осака. Поет от школата Данрин.

	__Сугияма Сампу (1647–1732)__ е ученик на Башо. Богат търговец на риба от град Едо, той оказва многократно финансова помощ на Учителя. Познавал е добре дзен будизма, чайната церемония, живописта.

	__Мацуока Сейра (1739–1791)__ на двадесет и девет годишна възраст приема монашески сан и се отдава на поезия. Общува с Чора, Бусон, Кьотай. Влиятелна фигура в поетичните среди.
	__Каваи Сора (1648–1710)__ е един от любимите ученици на Башо. Съпровожда Учителя по време на пътешествието му, описано в пътеписа „По пътеките на Севера“ („Окуно хосомичи“).

	__Нацуме Сосеки (1865–1915)__ е бележит писател, един от основоположниците на новата японска литература.

	__Суми Тайги (1709–1772) __е роден в Киото. Един от най-известните поети на Япония от 18 век. Втората половина на века отбелязва нов подем в развитието на хайку, минаващ под девиза „завръщане към Башо“. Най-известните фигури от този период са: Тайги, Рьота, Бакусуй, Ранко, Сора, Кьотай, Ширао и преди всичко Бусон. Стилът на Тайги е повлиян от китайската лирическа поезия.

	__Йошиваке Тайро (1730–1778)__ е самурай от клана Токушима (провинция Токушима). Учи хайку първо при Бончо, после при Бусон, като активно се включва в движението за връщане към Башо. Към края на живота си приема монашески сан и се отдалечава от поезията.

	__Тори (?).__

	__Хаттори Тохо (1662–1736)__ е представител на школата на Башо в родния град на поета Уено, провинция Ига. Постъпва на самурайска служба, но се отказва, за да се отдаде на поезията.

	__Хакки (?).__

	__Тачибана Хокуши (?-1718)__ е родом от Комацу в областта Кага (сега Ишикава). По-голямата част от живота си прекарва в Канадзава, където се занимава с оръжейно дело. През 1689 г. се среща с Башо по време на пътешествието му, описано в пътния дневник „По пътеките на Севера“, и го следва в Мацуока. Пропагандира идеите на Башо в северните провинции на страната.

	__Терамура Хякучи (1748–1836) __е ученик на Бусон. Син на търговец от Киото.

	__Миура Чора (1729–1781)__ е роден в провинция Тоба (сега Мие). Известен е с многобройните си пътешествия из страната. Последовател на Башо.

	__Масаока Шики (1866–1902)__ е поет и литературен критик, оставил след себе си много забележителни трудове. Той призовава към реформа в хайку и се изказва против безцветните банални тристишия, написани в традиционния стил, преподаван от професионалните учители в края на период Едо, когато това изкуство запада. През 1893 г. публикува своя критичен труд „Беседи за Башо“, като развенчава Башо, пред който сляпо се прекланяли и чийто авторитет в поезията се считал за неоспорим. Шики открива нови ценности в хайку от по-късния период и по-специално в поезията на Бусон. Създавайки нови стихове въз основа на обективното, отразяващо живота, той се стреми да издигне хайку до нивото на истинско съвременно изкуство.

	__Кагами Шико (1664–1731)__ е родом от провинция Мино. Като дете остава без родители и е бил даден в манастир, но впоследствие го напуска. На двадесет и шест годишна възраст постъпва в школата на Башо и след смъртта му създава школата в Мино, където пропагандира неговите идеи. Към края на живота си пише теоретически трудове по хайку. На него Башо продиктувал последните си три писма, съдържащи наставления как да се разпоредят с ръкописите, книгите и имуществото му след неговата смърт.

	__Шинтоку (1634–1698)__ е богат търговец от Киото. От ранни години се увлича по поезията хайку. Започва в школата на Таканосе Байсей (1619–1702), но по-късно се присъединява към школата Данрин. Неговите хайку са близки до стила на Башо.

	__Кая Ширао (1735–1799)__ е роден във Фукагава край Едо. Учи хайку при Сейга и Умей. Създава свой оригинален стил, чиято типична черта е тясната връзка с природата. Влиятелна фигура в литературните кръгове.

	__Иноуе Широ (1742–1813)__ е роден в провинция Морияма (сега префектура Аичи). Учен и художник, той е добре запознат с китайската литература. Започва като поет в школата на Кьотай (1732–1792).

	__Шоу (?).__

	__Куроянага Шоха (1727–1771)__ започва поетическата си кариера със стихове на китайски език (канши), но после под влиянието на Бусон започва да пише хайку. Един от най-близките приятели на Бусон.

	__Юсуй (17. в.).__

	__Шида Яба (1663–1740)__ произхожда от семейство на търговец от Фукуи. Живее в град Едо. Учи хайку първо при Кикаку, а после при самия Башо, след чиято смърт пътува из страната и пропагандира делото му.

	__Йокои Яю (1701–1783)__ произхожда от самурайско семейство от град Нагоя. Последовател на школата Мино.
