P>
	Душата ми се изпари —
	разпръсна се във тясната ми
	стая,
	а после през прозореца й
	се измъкна и някъде се
	спотаи.

	Душата ми избяга;
	умът ми я последва —
	залутан във безкрая.

	Сама съм —
	мислех си — опустошена.
	Сама съм —
	мислех си — освободена.
	Сама съм —
	знаех си — спасена.

	Не бях —
	сама,
	спасена
	и свободна.
	Душа си нямах;
	глава си нямах…
	Но АЗ нямах,
	значи — бях.
	А щом БЯХ,
	значи — щях
	отново с мислите си
	да се впусна в бяг
	и болките да следвам —
	щях.
@@	02.03.1997
P$
