P>
	Винаги ли спя наяве,
	или някога се пробуждам —
	не знам.
	Знам, че все наранявам
	и никога не ме е срам.
	Знам, че все побеждавам
	и продължавам натам.
	Знам, че все омърсявам
	и не искам да знам.

	Винаги ли спя наяве,
	или някога се пробуждам —
	не знам.
	Знам, че боли,
	когато все наранявам,
	знам…
	Но дори когато
	болката пробие съня,
	аз пак знам,
	че спя —
	когато вие деня.

	Само понякога,
	рядко,
	когато се сипе нощта —
	аз се събуждам
	сладко —
	за болките да платя.
@@	02.03.1997
P$
