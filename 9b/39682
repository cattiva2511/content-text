	[* Тъга]
P>
	Тя се стели плавно, на вълни,
	с черно наметало ме обвива
	и в прегръдка здрава ме души,
	обуздала всяка съпротива.

	Хищна птица граква с грозен грак,
	слънцето примигва и угасва,
	сякаш в адска бездна с пъклен мрак
	моята душа се сгромолясва.

	И ме лъхва мирис на катран,
	чувам тъжни вопли и стенания…
	От кахъри тежки налетян,
	аз лежа с потиснати желания.

	Цвят оклюмал, от слана попарен —
	и въздишам като в сън кошмарен!
@@	Сидни, Австралия — 1999 г.
P$
