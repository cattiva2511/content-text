	На планетата Ех открили подвижен тротоар, които обикалял целия град. Също като ескалатор, само че не бил стълба, а тротоар и се движел бавно, за да могат хората да погледнат витрините и за да не губят равновесие като слизат и се качват. На тротоара имало пейки за ония, които искали да пътуват седнали, особено за старци и госпожи с пазарски торби. Старците, които са се уморили да седят в градските градини и да гледат все едно и също дърво, отивали да направят една разходка с тротоара. Седели си удобно и сияели. Един четял вестник, друг пушел пура.
	Благодарение на изобретяването на този тротоар били премахнати трамваите, тролеите и автомобилите. Все още имало улици, но те били празни и служели на децата да играят на топка, а ако някой общински пазач се опитвал да им я отнеме, глобявали го.
