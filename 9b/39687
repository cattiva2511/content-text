P>
	Стареем ний в спортсменска надпревара —
	жена и мъж в семеен маратон.
	И аз се мъча да те изпреваря,
	задъхан като грохнал болен кон.

	А цял живот, да си призная честно,
	бях кавалер и правех все така,
	че в нашето съжителство съвместно
	във всичко ти да имаш преднина.

	Но този път, прощавай моя скъпа,
	аз няма първенството да отстъпя
	и както съм решителност набрал,

	не виждам нито пречка, ни причина
	в мига последен да не те задмина
	и пръв да стигна близкия „финал“.
@@	Сидни, Австралия — 2011 г.
P$
