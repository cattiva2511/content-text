	Имало едно време едно момиченце, което всяка вечер, тъкмо когато идвало време да си ляга, ставало съвсем мъничко.
	— Мамо — казвало то, — аз съм мравка.
	И майка му разбирала, че е време да го сложи да спи.
	Като изгрявало слънцето, момиченцето се събуждало, но още било мъничко, цялото се събирало на възглавницата и дори оставало свободно място.
	— Ставай — казвала майка му.
	— Не мога — отговаряло момиченцето, — не мога, още съм много малка. Сега съм като пеперуда. Почакай да порасна.
	И след малко възкликвало:
	— Ето, сега пак пораснах!
	С вик изскачало от леглото и започвал новият ден.
