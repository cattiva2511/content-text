>	Поемата на Гийом дьо Лорис

	Ст. 1-600: Гийом дьо Лорис започва разказа за своя някогашен сън. Пролетна картина. Градината с рисуваната ограда. Описания на рисунките: _Омраза_, _Коварство_, _Мерзост_, _Алчност_, _Скъперничество_, _Завист_, _Тъга_, _Старост_, _Лицемерие_, _Бедност_. _Безделна_ въвежда поета в градината.

	Ст. 601-1385: Градината на _Удоволствие_. Танцуващите младежи и девойки. _Вежливост_ кани поета. _Бог Амур_ и десетте му стрели, поверени на _Поглед Мил_. Описание на животните и растенията в градината на вечната пролет.

	Ст. 1386-1859: Изворът на Нарцис. Двата кристала. _Младежът_ вижда розите. _Амур_ го ранява в сърцето с петте си стрели.

	Ст. 1860-2764: _Бог Амур_ става господар на поета, който полага пред него клетва за вярност. _Амур_ заключва сърцето му и изрича своите повели. Съвети към _Влюбения_. Сърдечни вълнения и изпитания. Четирите добрини, дар от _Амур_: _Надежда_, _Помисъл Благ_, _Блага Дума_, _Поглед Мил_.

	Ст. 2765-3349: _Добър Прием_ превежда през гъстия плет поета, който се доближава до розата. Изникват _Опасност_, _Зъл Език_, _Срам_, _Страх_. _Добър Прием_ откъсва листенце от розовия храст, но разубеждава младежа да не посяга към розата. _Добър Прием_ се оттегля. Идва _Разумност_. Съветва _Влюбения_ да забрави пагубната си страст. Съветите на _Приятел_. _Влюбеният_ се връща при плета и иска прошка от _Опасност_. _Откровеност_ и _Милост_ умоляват _Опасност_.

	Ст. 3350-4058: _Добър Прием_ се завръща и разговаря с _Венера_, която го убеждава да разреши на _Влюбения_ да целуне розата. _Младежът_ целува розата. Гневът на _Ревност_: издига крепост, в която _Срам_ и _Страх_ затварят _Добър Прием_. Жалби на _Влюбения_.


>	Продължение от Жан дьо Мьон

	Ст. 4059-5456: _Разумност_ се връща при _Влюбения_. Осъжда любовта му. Опасностите, грозящи младите. Възхвала на старостта. Истинското и користолюбивото приятелство. Капризите на _Съдба_ (_Фортуна_). _Богатство_ и _Мъдрост_. Сребролюбието на търговци, лекари и адвокати. Лихварството.

	Ст. 5457-7352: Любов към ближния и правота. История на човешката поквара: Юпитер и Сатурн. Апий. _Разумност_ — Божия дъщеря, предлага любовта си на младежа. Той отказва. Островът и дворецът на _Съдба_. Нерон и Сенека. Почестите не облагородяват нравите. Сънят на Крез. Манфред и Конрадин. За думите и нещата.

	Ст. 7353-8483: Нови съвети на _Приятеля_: как да се подмамят пазачите на _Добър Прием_. Подаръци и разоряване в името на любовта.

	Ст. 8484-10296: Златният век. Ревнивият съпруг. Невярната жена.
	Цар Фороней; Абелар и Елоиза. _Красота_ срещу _Девственост_. Деянира и Далила. Малтретираната съпруга. Произход на собствеността и на кралската власт.

	Ст. 10297-11356: Младежът се насочва към замъка. Среща _Богатство_, което не го пуска да продължи. _Амур_ се завръща. Младежът го моли за снизхождение. _Амур_ свиква войската си. Разкрива авторството на Гийом дьо Лорис и Жан дьо Мьон. _Притворство_ предлага услугите си на Амур.

	Ст. 11357-12415: Монолог на _Притворство_. Критика на просещите ордени. Задължението да се трудим: примерът на св. Павел. Кога може да се проси. Изгнанието на Гийом дьо Сент-Амур. Фарисеите. Ласканите велможи и опростените мерзавци. Спорът за „Вечното Евангелие“ в Парижкия университет. Атака срещу крепостта.

	Ст. 12416-13180; _Притворство_ и _Въздържаност_, предрешени като странстващи монаси, отиват при _Зъл Език_. Уж искат да се изповядват, а го убиват. _Щедрост_ и _Вежливост_ проникват в двореца и срещат _Старата_, която предава на Добър Прием венец — подарък от _Влюбения_.

	Ст. 13181-15089: _Старата_ разказва на _Добър Прием_ за своите любовни похождения на младини. Неверните мъже; Еней, Демофонт, Парис, Язон. Съвети към жените: тоалет, хигиена, държане в обществото. За женската хитрост. Вулкан, Марс и Венера. Законите на природата, законите на обществото. За плътските наслади.

	Ст. 15090-16454: Добър Прием благодари на _Старата_ за напътствията. Съгласява се да приеме _Младежа_. _Опасност_, _Срам_ и _Страх_ се намесват. _Добър Прием_ отново в затвора. Жан дьо Мьон поднася извинения на почтените дами. Битка за превземане на крепостта. Временен неуспех на бойците на Амур. Всички полагат клетва да наложат повсеместно законите на _Венера_.

	Ст. 16455-18314: Природа в своята ковачница. Борба срещу _Смъртта_. _Изкуство_ и _Природа_. Алхимията. Неизразимото величие на света. Единствената мъка на _Природа_. На изповед при своя свещеник Гений. Гений отправя предупреждение към приказливите мъже. Небето, планетите, Луната, Слънцето. Влияние на небесните тела върху земните обитатели. Божият промисъл и свободната воля. Примери за човешка далновидност и находчивост. Хората и животните.

	Ст. 18315-19782: Метеорология и природни стихии: наводнения, облаци, небесни дъги. Огледала. Зрителни измами. Сънища, халюцинации. Суеверие и комети. Видове благородство. Добродетелите на книжовниците. Други космически явления. _Природа_ е недоволна от хората. _Гений_ отнася посланието на _Природа_ при войската на _Амур_.

	Ст. 19783-20818: Проповед на _Гений_. Анатема срещу враговете на _Природа_. Чукове, пера и плугове. Трите мойри, трите фурии, тримата властелини на подземното царство. Паркът на премъдрия Пастир с извора на живота — антитеза на градината на Удоволствие е извора на Нарцис.

	Ст. 20819-21780: Последен щурм на крепостта. _Венера_ заплашва да подпали замъка. Статуята, напомняща за историята на Пигмалион.
	_Добър Прием_ на свобода. _Влюбеният_ си проправя път с кривак и двете си торби през тесния проход. Откъсването на розата. Събуждане.
