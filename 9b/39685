P>
	Защо земята с всеки Божи ден
	към себе си по-силно ме привлича?
	Защо се чувствам все по-уморен,
	а разумът ми фактите отрича?

	Не ми се вярва и не ща да знам,
	че в късната ми възраст е проблема,
	че време е дошло да се предам
	и истината тъжна да приема.

	Залязва като слънце моят свят,
	безкрайна нощ злокобен край вещае —
	пред мен е пустош, мрак, небитие…

	Земята-майка ме зове назад
	в прегръдките си да ме приласкае,
	приют и вечен мир да ми даде!
@@	Сидни, Австралия — 2011 г.
P$
