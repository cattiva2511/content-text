P>
	Оприличават с малка смърт съня.
	Унасяш се в леглото по пижама
	и сякаш идва краят на света —
	угасва слънцето… и веч те няма.

	Въпрос на кратък миг неуловим.
	Потъваш в мрак и тишина блажена
	и в нежните ръце на херувим
	политаш към небесната вселена.

	Сънуваш чудни райски светове
	или кошмари ти горят душата…
	Ти, който си от люлката обречен,

	не се плаши, щом Бог те призове!
	Смъртта не ти е чужда, непозната —
	и тя е сън, но сън последен… вечен!
@@	Сидни, Австралия — 2013 г.
P$
