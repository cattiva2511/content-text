P>
	О, колко бързо времето лети! —
	Седемдесет и три подкарах вече…
	По-къси стават земните ми дни
	и краят ми не ще да е далече.

	От акта на смъртта не се боя —
	с една въздишка кратка, мигновена
	душата се отделя от плътта
	и литва към небесната вселена.

	За този миг напълно съм готов,
	но мисълта за близката раздяла
	ме мъчи по-жестоко от смъртта,

	че как без теб, без твоята любов,
	душата ми самотна, овдовяла
	ще страда тъй за вечни времена?!
@@	Сидни, Австралия — 2011 г.
P$
