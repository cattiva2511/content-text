P>
	Ще дойде тя — онази нощ последна!
	Ще дойде с неизбежен кобен час
	и ще обгърне с плащ в прегръдка ледна
	душата на единия от нас.

	На сутринта със пръсти загрубяли,
	по навик мил, любимата ръка
	безжизненото тяло ще погали
	и с ужас ще установи смъртта.

	И дълго горки вопли и ридания
	в безсънни нощи глухо ще ехтят…
	За живия, в тревоги и в страдания,
	ще бъде самотата страшен ад.

	Живот е, мила, докато сме двама,
	един отиде ли си — живот няма!
@@	Сидни, Австралия — 2013 г.
P$
