P>
	Как искам старостта си да прокудя —
	да легна вечер с болен кръст и врат,
	а сутринта, когато се събудя,
	отново да се видя здрав и млад.

	Съдбата да ни срещне пак случайно
	и всичко се развие пак така —
	в приятелство чистосърдечно, трайно
	да се обвържат нашите сърца.

	Да изживеем любовта си свята
	повторно, от началото до край,
	без нито час, ни миг да променим.

	Защото с теб животът на земята
	за мен бе истинско блаженство, рай
	и ти бе моят сладък херувим!
@@	Сидни, Австралия — 2013 г.
P$
