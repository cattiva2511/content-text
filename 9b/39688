P>
	Една мечта в живота ми остана —
	след кратък Божи ден, обикновен,
	да кажа „Лека нощ“ и под юргана
	да легна и потъна в сън блажен.

	И да сънувам сънища приятни —
	девойки в Розовата долина
	да късат с песни рози ароматни,
	а аз да се разтапям от нега.

	И като свещ, до дъно догоряла,
	без да изпитам болка и тъга
	от дълга и мъчителна раздяла
	с най-близките и мили същества,

	в съня си тихо, кротко да угасна…
	Каква по-лека смърт! И по-прекрасна!
@@	Сидни, Австралия — 2011 г.
P$
