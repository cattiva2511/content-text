P>
	Преди да потеглят по Вечния Път
	душите блуждаят из родния кът
	и търсят безпомощни с тиха печал
	отново да найдат дома запустял.

	Свещица мъждукаща — тъжен маяк —
	натам ги напътства в среднощния мрак;
	Те влизат незрими, застават в поклон
	и глухо ридаят без глас и без стон.

	Разделят се с плач с всеки свиден предмет,
	прощават се с близките хора по ред,
	накрая си тръгват и в скръбен парад
	потеглят смирено в Отвъдния Свят.

	Душите пътуват към Страшния съд —
	моли се да бъде лек техния път.
@@	София, България — 1987 г.
P$
