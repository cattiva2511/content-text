	— Искаш ли да измисляме числа?
	— Добре, да измисляме, започвам аз. Почти едно, почти две, почти три, почти четири, почти пет, почти шест.
	— Много малко е. Чуй тези: един супермилион от билиардони, един осмон от хилядони, един чудомилиард в един чудомилион.
	— Тогава пък аз ще измисля таблица за умножение:
T>
	три по едно        | Тибър и По*
	три по две         | печено кюфте
	три по три         | весели игри
	три по четири      | шоколадови еклери
	три по пет         | клюкарки на плет
	три по шест        | приятна вест
	три по седем       | сладкиш меден
	три по осем        | паяк на косъм
	три по девет       | пате и лебед
	три по десетица    | една пица
T$
	[* Реки в Италия. — Бел.пр.]
	— Колко струва тази пица?
	— Две тегления на уши.
	— Колко има оттук до Милано?
	— Хиляда нови километри, един стар километър и седем шоколадчета.
	— Колко тежи една сълза?
	— Зависи, сълзата на капризното дете тежи по-малко от вятъра, тази на гладното дете тежи повече от цялата земя.
	— Колко е дълга тази приказка?
	— Доста.
	— Тогава бързо да измислим още числа, за да я завършим. Ще ги казвам аз, както ги казват в Модена: едночи, двечи, тричи, чет четиричи, петица мекица, едно и нула-десетула.
	— А аз ще ги кажа, както ги казват в Рим: еднонци, двенци, трилелинци, чай четиринци, петльо петинци, ала-бала и десет.
