P>
	О, ако можех да мълча. Но аз не мога,
	но аз не искам. Ето погледни: кръвта
	блести по челото им. И мълвят ли, тя
	им мокри думите. Високо чак до бога

	аз ще говоря с техния език и слово
	във хора страшен на ранените. Ала
	пак песен нова върху своите крила
	издига те над смъртоносното олово.

	Не, аз не трябва да мълча. И по устата
	с камшик да шибат, до последни сили
	не ще замлъкна аз. Огрява всеки кът

	зарята моя, тяхната заря, зарята
	на тез, що кръв са храчили. Във моите жили
	реките топли на сълзите им текат.
P$
