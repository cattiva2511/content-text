P>
	Горчив лимон ми хвърли с толкоз свята
	и пламнала ръка, че не разтури
	той никак своята архитектура
	и му опитах аз горчивината.

	Със удара златист от сладка дрямка
	кръвта ми мина в неспокойна треска,
	усетила мъчително и резко
	едно убождане от връх на нянка.

	Но щом с лимона, хвърлен шеговито,
	съгледах твоята усмивка чиста,
	на мойта тъмна злоба толкоз чужда,

	заспа кръвта ми изведнъж в гърдите
	и се превърна нянката златиста
	в лъчиста мъка, в островърха нужда.
P$
