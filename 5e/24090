P>
	Вярвам в човека. Видях
	гърбове, набраздени от бича,
	заслепени души да препускат
	(Испании, яхнали коня
	на болката и на глада). И повярвах.

	Вярвам в мира. Видях
	високи звезди, запламтели земи,
	запалили с утрото свои реки
	дълбоки, човешки устрем
	към друго сияние. Видях и повярвах.

	Вярвам във тебе, отечество. Казвам,
	което виждам: светкавици гневни,
	помръзнала обич и нож един,
	който скърца и реже комати
	от хляб; и макар тъмнина да е само, видях
	и повярвах.
P$
