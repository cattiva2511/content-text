P>
	В грохота на работилниците всички
	всеки ден родината изграждат.
	Дърводелецът я прави от дърво
	и от къдрави златисти стружки.
	Прави я зидарят със варта си бяла
	като светлината. Печатарят — от мастило
	по пътечката на чистата хартия,
	попълзяло като дребни мравки.
	От порязаници хляб и тъмна пот —
	селянинът груб. От хладна
	стъпка, скорошна и мокра,
	риболовецът. Дърварят — от трески,
	с горски аромат пропити.
	От дълбоки рудници стъмнени —
	рудокопът. Честният художник —
	от бунтарски истини и красота.
	Всеки своята родина сътворява
	със каквото има под ръка: доброто
	сечиво, градивото послушно
	на делата свои, излъх от умора,
	непостигната любов, накрая роза
	на надеждата в усмивката му още.
P$
