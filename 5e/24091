P>
	Земя,
	оглозгана от грозната война,
	Испания печална и несретна,
	теб съзерцавам
	във тая октомврийска заран,
	небето
	е стомана окислена, първият есенен мраз
	отсича пожълтелите листа,
	родина
	на моя скитнишки живот,
	червени хълмове
	на Сиудад Реал,
	мъглица тънка върху Виго,
	мост
	над Тер, редици от маслини
	до кроткия лазур на Тарагона,
	земя,
	орана тежко,
	навярно всички те оплакват,
	но ние
	разтваряме прегръдки за живота
	и знаем,
	че ще дойде друга есен, бременна и златна,
	красива като трактор сред житата.
P$
