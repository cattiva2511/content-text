P>
	Като обесени във въздуха привидно,
	телата им се полюляват празни.
	Съблечени от нас, от кръста, от ръцете,
	от хълбока, от шията и окачени.

	И преминава светлината януарска
	със своя студ през привиденията бели.
	Необитаеми и бездиханни форми,
	места вакантни, вкочанясали без хора.

	Тоз силует, със който вятърът играе,
	е бил ей онова печално очертание.
	Ръцете ти приятелски са го спасили
	със неговата скръб от жалките останки.

	Аз може би във въздуха се разпознавам
	подобно пряпорец, ранен от вятър,
	и като шлейф, полюшван мълчаливо,
	в стъклата на един прозорец се оглеждам.

	Не знам дали са дрехи, или е животът
	това, което висне на въжето.
P$
