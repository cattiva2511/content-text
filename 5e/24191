	Полковник Иванов — известен армейски плейбой в напреднала пубертетна възраст — получи бъбречна криза и бе приет във военна болница.
	На визитацията следващия ден лекарят уточни лечението и разпореди на придружаващата го млада и красива като кукла Барби сестра да извърши някакви манипулации.
	Иванов — верен на природата си — гледаше повече нея, отколкото слушаше какво се говори. Ето защо бе втрещен, когато, оставяйки сами, сестрата се наведе, сграбчи го за ластиката на нощницата и дръпна надолу. Иванов инстинктивно ги върна обратно. Тя пак надолу. Нашият — упорито нагоре.
	Сестрата отчаяно погледна тавана.
	— О, Боже! Пречите ми да си върша работата.
	— Не може ли докторът?
	— Господине, не съм на четиринайсет и уверявам ви, виждала съм наистина впечатляващи неща!
	Иванов омекна, затвори очи и изтърпя манипулациите. Когато Барбито бе почти до вратата, той тъжно поклати глава и рече:
	— Тежко е… Толкова години аз да свалям гащички, пък сега на мен… И то за манипулации!
