P>
	„Лулата“ го наричаха.
	И бе като дървото
	черешово на своята лула нашарена: с дълбоки дълбеи
	и цяла със студена пепел, с въгленчета дребни
	и силен мирис на гора.

	На улицата изпод сенниците бледи
	той гледаше как слънцето червено по стрехите
	се плъзга и повдигаше си силом раменете,
	за да го съзерцава,
	като че светът ще му натегне.

	Тогава му сияеха очите. Бяха те дълбоки,
	далечни и самотни като слаб отблясък
	от някакъв фенер
	на кладенеца във водата.

	Но не продумваше ни дума.
	Кривеше устни, измежду жълтите му зъби
	излизаше неясен шум, загърнат в пушек, ехо,
	което продължаваше…
	(Докато се глумяха с него рой
	хлапета.)
	Умря той много непохватно.
	Пет дни в леглото
	отбиваше охотата на всички тез, които
	намираха му краят предопределен от първата
	минута,
	избрана бялата и чиста риза на смъртта.
	(Усещаше уханието на грозде неузряло,
	на позлатена есен, изпарението безцветно
	на почвата.
	И си възпираше отчаяно душата.)
	Погребаха го бързо.
	Никой не помисли повече за него.

	Но през нощта, самичка вече,
	жена му взе черешовата му лула
	и дълго я гледа, дорде гореше
	на въглените в пламъците сини.
P$
