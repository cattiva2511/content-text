	Преди месец се върнах в Ню Йорк. Та там си пътувам с метрото, мисля си за моите неща и изведнъж водачът бие яки спирачки. Абе и там шофьорското племе мамата си трака… Политнах напред и още не спрял в кръшното тяло на млада готина дама, от устата ми се откърти сакралното:
	— Мамка ти!…
	След като възстанових стабилно вертикалното си положение, пуснах рамото на жената и сконфузено казах:
	— Excuse me!
	Тя хвана ръката ми, погледна ме нежно в очите и попита на най-чист български:
	— И все пак: мамка ти или excuse me?…
