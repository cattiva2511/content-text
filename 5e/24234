	Дежурна стая в полицейско управление. Телефонът звъни. Съненият дежурен вдига и чува:
	— П-п-полицията ли е?
	— Да. Слушам ви.
	— Ту-ту-туук има умрял кон.
	Дежурният поглежда часовника си — едва 5,30 сутринта е. Сигурен е на сто процента, че някой се бъзика с доблестните защитници на гражданите.
	— И какво от това?
	— М-м-мирише!
	— Къде е това? — въздъхва отегчен, но правилникът го задължава да бъде учтив.
	— Н-на С-с-с-с…
	— На „Сливница“ ли?
	— Н-не е н-на „С-с-сливница“. Н-на С-с-с-с…
	— Тъпа ви е шегата, гражданино — ядосва се в рамките на правилника дежурният. — Оправете си говора и се обадете тогава.
	Към 6,15 телефонът пак звъни.
	— П-п-полицията ли е?
	— Да!
	— Ту-ту-туук има у-умрял к-кон…
	— Кон ли?
	— К-кон.
	— Къде е?
	— Н-на С-с-с…
	— На „Сливница“ ли?
	— На „С-сливница“. Ама ми с-се е… м-майката, докато го довлека до н-нея…
