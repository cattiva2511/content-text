P>
	Така е самотен
	човек безработен.
	Той нищо не значи и никой към него
	не вика:
			„Приятелю, хайде
	да пеем!“
			Той плюе живота
	с горчива охота
	и крачи лениво, студено
	замислен;
	дорде сред дърветата златното слънце
	задържа на залеза ален
	великото чудо.
	С толкова храброст в ръцете
	и толкова
	плаха самотност във бавните крачки!
	Студени, далече от обич и радости друми,
	притихнали малки градчета,
	безсмислен и трескав живот,
	създаван неспирно,
	без явна умора
	в покоя тържествен,
	отсъждан ни тук от небето високо.
	„Защо ми са тези ръце,
	които без полза потапям в нощта,
	в които усещам как бързо се дръпва кръвта
	дори до сърцето далечно?“
					Зоват го
	безброй занаяти — свещени
	и нужни за всеки човек занаяти:
	зидари, ковачи, орачи,
	миньори, монтьори, леяри…
	Милион плодоносни ръце,
	които раняват и галят, и удрят,
	които изтръгват еха от земята…
					— Аз пръскам
	по голите камъни мойта сеитба човешка
	и никой не казва:
				„Приятелю, хайде
	да пеем!“
			Заплювам живота безплоден
	с горчива охота.
P$
