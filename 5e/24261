	Началникът на военното училище във Велико Търново, известен като тънък познавач и любител на женската хубост, инструктирал дълго комисията, която трябвало да проведе изпитите на първите кандидатки за офицерски пагони. След много приказки за знания, умения, здраве, дълг, добросъвестност и обективност, той се обърнал към шефа на комисията с по-нисък тон:
	— Иванов, гледайте там… Абе, да са по-засуканички…
	Комисията провела изпитите, щабарите избистрили списъците, тиловаците облекли момичетата. Генералът приел строя. Минал край всяка персонално, огледал ги придирчиво отпред и отзад. Накрая се обърнал към вървящия по петите му Иванов и попитал заядливо:
	— Абе, Иванов… Нали уж ги избирахте?
