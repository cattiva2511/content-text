	В болничната стая бяхме трима лейтенати и един подполковник. На последния му викаха Фолксвагена. Коремът му започваше от брадата, тръгваше стремглаво напред, някъде към пъпа правеше пик и стремително нулираше в слабините. А гърбът му — прав като летище. Абе наистина му уцелили прякора — приличаше на изправен на ауспуха си фолксваген-костенурка. Та ние, лейтенантите, първите няколко дни пъшкахме, охкахме, ама къмто петия започнахме да оглеждаме сестрите и докторките. Пък после — коментарии…
	Подполковникът не издържа:
	— Да ва таковам у лапетата… Се за туй приказвате. Аз, като видя, че жената се съблича, косата ми настръхва!…
