	Старшина Стоянов обича да си похапва и това си му личи — води поне с пет килограма на великия Лаурел. Плюс това е изобретател — като застъпи дежурен по хранителен блок, кара готвачите да му правят специална принцеса. Гениалното е, че се маже от двете страни с кайма.
	— Защо от двете, господин старшина? — попитал недосетлив войник.
	— Имам нежни венци — кървят от препечения хляб — пояснил той.
	Големи фирми, като „Макдоналдс“ например, вече търсели контакти с гениалния воннослужащ. Специалисти твърдят, че хамбургерите, хот-договете, сандвичите, традиционните принцеси нямат шанс в бъдеще в съперничество със стояновките…
