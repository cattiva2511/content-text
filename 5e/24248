	Полковник Николов бе младолик, симпатичен, спец в работата си, шегаджия, играеше ръченица и сиртаки, компаниите сами го търсеха, знаеше сигурно хиляда вица и така нататък. Но бе нисък — най-много два пръста над Георги Мамалев.
	Веднъж началникът му, полковник Белчев, в момент на задоволство от свършената работа, рекъл:
	— Николов, стабилен си, разтропан си, ама да бе поне педя по-висок…
	Нашият се наежил и отговорил с достойнство:
	— Господин полковник, да сте виждали хубав парфюм във високо шише?…
