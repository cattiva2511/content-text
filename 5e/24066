P>
	Да, бих се преклонила
	пред очертанията на крина.

	Да, бих се възхитила
	от птицата и песента й.

	Да, бих очи разкрила
	пред планината и морето.

	Да, бих веднага спряла
	дъха си пред един архангел.

	Да, бих се преклонила
	пред образа на бога, докосвайки праха,

	ако гърма с ръката си извика.
	Но само пред човека, чедо на човека,
	роден виновен, сляп и с вързани ръце,
	с окови на крака и гръб ранен,
	от плач и пот изцапан, който
	се ръфа сам, руши се и греши
	седемдесет и седем пъти дневно,
	единствено пред него се разбирам
	и меря ръста си със ръста му и сещам
	кръвта му да тече по моите вени,
	и нему аз подавам мойта чаша на надежда
	и благославяйки го простодушно,
	до него се нареждам и го придружавам.
P$
