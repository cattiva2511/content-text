P>
	По пясъка като опашка
	на моя траур дълго влачен
	от моята пленена сянка,
	самотен и унил отивам
	и скитам се по бреговете
	и ту припомням, ту забравям
	причината на мойта мъка.

	Градът, от мене най-обичан,
	в една война го аз изгубих!
	Едва ли някога ще видя
	на църквата му двете кули
	и улиците му без сянка,
	които тръгват от площада.

	Градът от мене най-обичан
	в една война го аз изгубих!
P$
