P>
	така отдалечено е небето
	забучено на минаре
	като кюфте, но пилешко
	или начало
	на сън
	(със приспивателно)
	е
	шарено и гъсто
	петмезено в почивни дни
	с разходки дълги, с меки пръски
	от миризми и тишини
	е
	мътно
	като магистрална права
	потулена със светлини
	която ромоли, припява
	като поточенце почти
	близо е
	забрадка мека
	на мъжка длан в коси
	небето там
	аз сляпа съм за него
	и топлия му дъх
	и глуха съм за неговата песен
	че сънувам
	страха си зад прозореца на
	Истанбул
P$
