P>
	От люлката зелена на морето
	в очите ми се плиска светлина.
	Пътува тя и стига до небето
	преди да се превърне в равнина.

	А вятъра разстила я пред мене
	с отблясък на копринено платно,
	отвежда ме в подводното бучене
	разплетеното слънчево кълбо.

	Подводниците профучават сини,
	нарамили вълни и ветрове.
	Сред грохота на мощните турбини
	откривам непознати светове.

	И не като случаен гост съм тука,
	повикан от смълчани дълбини.
	Сърцето на морето в мене чука
	и вечната му песен в мен звъни.

	Зове ме тя по водните пътеки.
	Кръвта ми се превръща на река.
	И сещам как водата и човека
	под слънцето подават си ръка.
P$
