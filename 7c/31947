P>
	На мама, която от сутрин до вечер
	се труди, без миг да почине —
	да бъдем нахранени, здрави, облечени,
	— честита й Нова година!

	На татко ни, който с любов управлява
	нова машина за благо на нас,
	на народ и държава —
	— честита му Нова година!

	На батко ни, който далеч в океана
	с моряци смели замина —
	да служи под родното знаме развяно, —
	— честита му Нова година!

	На нашите мили и скъпи учители,
	които ни учат да минем
	от клас в клас успешно — прилежни, възпитани,
	— честита им Нова година!

	На нас учениците, които днес раснем,
	под ваша закрила —
	— честита ни Нова година!
P$
