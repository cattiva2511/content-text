P>
	Някога в моето село
		Живееха
	повече от хиляда души.
	Всяка година
	се вдигаха над тридесет сватби
		и се раждаха
	по толкова деца.
	Училищният двор
	гъмжеше от остригани глави —
			пчелен
		кошер
	пред роене.
	Сега
	жителите му са петдесет, отчайващо остарели,
	и броят последните си дни,
	и сънуват смъртта.
	Училищният двор е най-разрушеното гнездо,
	в което никога вече няма
	да се чуе гласа на птица.

			Какво
			ще стане
			утре,
	когато умре и последният човек…
P$
