P>
	Три върби, една речица,
	седем врани, пет шейни.
	Шеста е повел с връвчица
	Крум с изгубените дни.
	Крум изгуби вторник, сряда.
	И нехае за това.
	Край пързалка, край ограда
	и четвъртък изтърва.
	Две задачи три недели
	той не рачи да реши.
	Ах, къде ли сте видели
	по-премръзнали уши!
	Днес е петък. Ще навакса —
	сборника ще изкълве.
	И дори ще пита как са
	другите от пети „В“.
	Аритметиката чака
	своя майстор знаменит.
	Но пързалката е сякаш
	не от лед, а от магнит!

	Три върби, една речица,
	седем врани, пет шейни.
	Шеста води за ръчица
	Крум с изгубените дни…

	Отлетяха седемте.
	Към леса забиха те.
	А към село, погледни —
	тръгнаха петте шейни.
P$
