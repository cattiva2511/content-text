P>
	По осветена от прах долина
	падат мъртвобледи звезди.
	Осъмнало сред мъглявина,
	разкривено небето мъжди.
	И се вдига земя ослепена,
	и луна полудяла виси.
	Побеляла и болна вселена
	търси изход, търси пътека,
	търси здрава, целебна вода.
	И съзирам пред мене човека
	как рисува спасена следа.
	И разбирам
		колко е труден,
	колко страшен е станал света.

	Един извор до мене събуден,
	ми поднася сега песента.
P$
