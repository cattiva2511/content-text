P>
	Щом тук си вече, в планината,
	иди при мравките, иди при тях,
	послушай песента й лятна
	и не влизай повече във грях.
	Сега е техен ред да знаят
	къде препускал си с коне,
	за какво очите ти мечтаят
	и кой душата ти отне?
	Напразно в сянката се криеш,
	пред тебе твоят път лежи,
	иди при мравките да пиеш
	лечебен сок и разкажи
	за миговете разпилени,
	за ветровете на града,
	където в улици пияни
	разхождат хората леда.
	Само тъй ще ти олекне, зная,
	и това ще те спаси.
	Нежна струна е душата ти докрая,
	в която споменът тъжи.
@@	27 юли 1989 г.
P$
