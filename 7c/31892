P>
	Дърветата спят в люлката на върховете,
	свили крилата си като птици.
	Сред зелените пътища спи умореният вятър.
	По лицата на елхите пътуват
	неугасени звезди.
	Само луната не спи,
	поела пътеката към най-високия връх.
	В топлите очи на Родопите минава времето.
	В тази минута някъде далече земята гори,
	запалена от най-жестоки ръце.
	Там никой не спи.
	Децата, къщите, дърветата…
	Не спят дори мъртвите…
	Моят вик се удря в обгореното лице на небето
	и търси червената пътека на утрото.
	Събудете се!
	Събудете се!
	Събудете се!
P$
