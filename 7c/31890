P>
D>
	На Гошко
D$

	Живея тук усамотен —
	но самотата ме разбира.
	Тя единствена при мен
	сред часовете дълги спира.
	И няма постове сега,
	и службогонци няма тук.
	Живея с моята съдба
	и се разхождам с моя внук.
	Той все въпроси ми задава,
	а отговори търся аз.
	Малък е, но разсъждава,
	намира своя собствен глас.
	И мисли сложни се въртят,
	дошли през дългите ми дни:
	децата все напред летят,
	а ние търсим светлини.
	Дърветата пламтят във цвят,
	с игри е внукът ми зает.
	Аз си оставам в моя свят
	и виждам колко е напред.
P$
