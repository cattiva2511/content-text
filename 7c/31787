P>
	Идвам при тебе след път далечен —
	шепотът твой ме довежда.
	И спирам тук. И слушам: вечен,
	ромона тихо се сцежда.

	И ме топли твоята пазва
	с песен от сребърни струни.
	Всяка капка мъдро разказва
	със верни и силни думи.

	На върха с напукани устни
	днес изгрява утро добро —
	твойта песен, виждам, препуска
	в пътеки от мъх и сребро.

	Светят ливади, светят браздите,
	блясват слънца от иглика,
	а в сърцето изгряват звездите
	и с гласа ти целебен ме викат…
P$
