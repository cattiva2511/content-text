P>
	Планински пътища във мене пеят
	и екот от сънувани реки.
	В сърцето ми Родопите живеят
	със градове от слънце и гори.
	Живот, дошъл след хиляди разстрели,
	сега във тях разтворил е крила.
	Слънцата на каскадите са спрели
	над корпуси, тунели и била.
	По вярната пътека към селцето
	аз идвам тук от миналите дни,
	вървя през тях и води ме сърцето
	към търсени и верни светлини.

	И отминават болките на дните
	по пътища асфалтови… И там
	ще ме застигнат мъдри
				светлините
	в самия край на този ден голям.
P$
