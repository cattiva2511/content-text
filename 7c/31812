P>
	Камък родопски е всяка къща…
	Небето го скрива в синия връх.
	Слънцето сутрин тук се завръща,
	поело в горите първия дъх.
	И през пътеки опасли баира,
	с хората бърза и вечно търчи.
	Децата търсят небето във вира,
	греят в очите им светли лъчи…
	Вечерта носи дъх от липите,
	тихо е, тихо под всеки салкъм.
	Чакат до късно нощем жените
	тропот да чуят в заспал калдаръм.

	През него минават пламнали дири —
	на детството мое неписан адрес.

	По гърбовете на стари баири
	слизат децата с времето днес…
P$
