P>
	Денят е слънчев и обикновен,
	сякаш всичко е нормално.
	Аз съм развълнуван и смутен
	и ми е бездънно жално.
	Изтривам очите си и търся
	остарелите портрети,
	над мене облаците ръсят
	мъртво падащи комети.
	Изтича времето и в мене…
	Изтича моят сок червен.
	Помръкват и звезди, ранени
	сред този свят неоткровен.
	И чувствам дъх на стара шума,
	окапала от дъжд отровен.
	Отронва се от мен последна дума
	над океан заровен.
@@	27 юли 1989 г.
P$
