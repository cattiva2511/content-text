P>
	Малки и големи върхове,
	небе от зъбери подпряно.
	Родопска нощ със ветрове
	седи до моето коляно.
	Лежи под мен пръстта
			и боси
	танцуват цъфнали поляни
	и вятъра в ръцете носи
	люлеещите се балкани.
	И тръгвам с тях в една верига
	през тъмносините морета,
	зад мене тъмно ме настига
	гласът на пеещи дървета.
	И сещам колко сила има
	сърцето на балкана буден.
	Душата ми от нея взима,
	когато в път пътува труден…
P$
