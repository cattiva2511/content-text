P>
	Дълги нощи ни разделят вече
	и се търсим като птици плахи.
	Като пропаст тъмна е прииждащата вечер
	между нас и пътищата наши.
	Вятър като отронени листа ни гони
	и никъде не спираме под стряха —
	пътища безкрайни и перони…
	Но и чувствата в душите ни не спряха.
	Под изстинало небе като насън вървим
	и дори в очите ни студът ръми.
	Нямаме си дом, къде да отлетим?
	А навън вселената гърми.
	Целуни и времето, и мен!
	Нека ти поне да се смилиш.
	Като лед в очите ни студен
	е вятърът по нашите следи.
P$
