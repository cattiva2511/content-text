P>
#	1.

	Паякът се пита: — Бива ли така?
	Копието никой не държи в ръка.

	Желъдите зреят — кошникът е празен.
	А романът чака, даже неразрязан.

	Топката мечтае да я ритне крак,
	раницата — излет от зори до мрак.

	Бедните предмети! Пет недели страдат!
	Още спи съветът, още спи отрядът.


#	2.

	Паяка го няма. Де се приюти?
	Копието нейде на простор лети.

	Кошникът на воля броди в лесовете.
	Радва се романът, седми път прочетен.

	В равното игрище топката снове.
	Раницата гони снежни върхове.

	Ето ви промяна. Как така се случи? —
	Друг съвет отряден стаята отключи!
P$
