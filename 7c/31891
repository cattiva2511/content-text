P>
D>
	На Григорий
D$

	Все търся себе си. Дълбая
	душата си неопропастена.
	Сякаш съм затворен в стая
	непоносимо сам. И стена…
	Тежи ми самотата. Бреме,
	останало от вековете.
	И разпознавам свойто време
	по наглостта на ветровете.
	И знам:
	не съм ни праведен, ни грешен,
	измъчван съм и съм въздиган.
	В този свят суров и смешен
	дори немисленото съм постигал.
	Но в дните, в нощите си трудни,
	усетил сладостна умора,
	прегръщам в мислите си будни
	пътища, звезди и хора.
P$
