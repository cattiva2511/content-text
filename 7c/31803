P>
	Сняг вали. И няма сън в очите ти неспали.
	Лае зимата навън и със кръв небето пали.
	Залюлява то нощта и над тебе мрак изцежда…
	Пишеш и от всеки ред никне по една надежда…
	А тревожните писма разпиляват зли виелици.
	Плаче старата асма с кръв върху поледици.
	И настръхнали текат наранените дерета.
	И простенват в твойта гръд пак премръзнали дървета.
	Вятърът вилнее див сам през снежните огнища.
	И избухват като взрив сивобели пепелища.
	И ранените върби, ах, от мъка ослепяват.
	С твоя глас нощта тръби! Слънцето изгрява…
P$
