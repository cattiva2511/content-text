P>
	Тръгваше при тях преди да съмне,
	те го чакаха,
	както децата очакват слънцето.
	Тогава той слагаше ухо върху телата им,
	изгарящи от влага… И слушаше.
	Говореше с езика им.
	Слушаше как плачат
		и голямата им мъка
	превръщаше в къщи, чешми и мостове.
	И пътуваше с тях към истината.
	Не беше скулптор,
	нито художник,
	но камъните оживяваха в ръцете му
	и му говореха
	с мъдри думи.

	И когато
	се почувства уморен,
	той ни повика
	да го погребем сред тях…
P$
