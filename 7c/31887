P>
	Разделям се и пак те чакам,
	както пролетта се чака
	и през нощта небето молим
	дано да ни завърне с мрака.
	Минавам през пътеки верни
	и верност търся в моя път,
	и всички часове неверни
	в душата ми от студ горят.
	Не искам заглушени стъпки,
	плашат ме отшумели тръпки,
	в чийто дни дните ни вървят.
	Много път с тебе съм изминал,
	като вечност в мене той лежи,
	чакам те и не съм изстинал
	в хралупи от интриги и лъжи.
P$
