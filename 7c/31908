P>
	Накъде пътуваш сега, накъде,
	след толкова изстрадани години?
	Навсякъде е същото небе,
	навсякъде под сенки облачни ще минеш.
	Животът ти съвсем се промени —
	просторите над тебе посивяха!
	Не виждаш ли, че в тези планини
	очите на горите ослепяха.
	Завръщаш се където си роден,
	но онзи дом отдавна там го няма.
	Само вятърът е същият, студен,
	и ще разговаряш с него само.
	Звездите ще те гледат мълчаливо,
	мълчалив и ти ще си останеш с тях.
	Тук детството ти, знам, не бе щастливо
	и още носиш в погледа си страх.
	Мисли странни в тебе се вълнуват,
	душата ти гори като във пламък.
	Неспокойни нощи те целуват
	и те викат пътища от камък.
@@	25 юли 1989 г.
P$
