P>
	И тръгнах по кръвта на знамената
	в очите на разстреляните бях,
	и с болката тревожна на земята
	през чуките помръкнали вървях.
	И нощите ми никак не са кратки,
	и всеки миг ми спомня за лета,
	преминали през черните забрадки,
	през багри на разстреляни цветя.
	Все светиш ти и погледа не гасне,
	и с радости ме пълнят твойте дни.
	Годината от песните ти расне,
	изправена от нови светлини.
	До сетен дъх дано да съм достоен
	и твоя глас все тъй да ме зове.
	И с вярата на неизвестен воин
	да влизам с теб във други светове.
P$
