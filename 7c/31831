P>
	От билки и тревици
		цветен прах
	поръси хора и години.
	Цъфтежът в своето сърце побрах —
	от снегове да не изстине.
	И помня още кървавия връх,
	покрит от болката на стъпки.
	И не забравям онзи дъх
	на боровите тръпки.
	Под тях с тревите оцелях,
	познал коварно семе,
	това, което в пътя си видях,
	остави тъмна рана в мене.

	Отключена сега е пролетта
	и пътищата са открити.
	Единствена
		напомня ми
			нощта
	за погледи убити…
P$
