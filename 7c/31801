P>
	Като платно е проснато
	полето с преспи покрито!
	Заснежени се кръстосват
	пътищата и реките.
	Будно е утрото бяло,
	дрехи работни облича.
	Слънцето сиво е спряло
	в крилете на мръзнещо птиче.
	Пътува влакът, пътува,
	разбудил брястове стари.
	Ветровете свирки надуват
	покрай прелези и гари.
	И това съмване чака
	една отключена песен.
	Върви към изгрева влакът,
	от светлините понесен.
P$
