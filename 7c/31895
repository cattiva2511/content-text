P>
	Не съм далеч, макар че съм във Куба.
	Какво са хилядите километри,
	когато тук земята не е друга
	и слънце вдъхновено топло свети.
	Все едно къде ще съм,
	когато щастливи са очите на децата —
	с различен цвят, под слънчевото злато,
	стоплени, танцуват по земята.
	Кубински ром устата ми са пили,
	а пил съм сякаш сунгурларско вино.
	Палмите — девойки стройни, мили,
	навлизат в мен с небе родопско синьо.
	И всичко тук магнитно ме сближава,
	и всичко ме приема като свой,
	морето и звездите ме познават,
	душата ми не иска днес покой.
P$
