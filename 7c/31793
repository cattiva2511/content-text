P>
	Елите мълчат,
	свили крилата си като птици.
	По родопските пътища спи уморения вятър.
	А в небето пътуват звезди…
	Луната е будна!
	Със звънливите сини реки изтича нощта…
	И в тази минута някъде далече земята гори,
	запалена от жестоки ръце.
	Там никой не спи —
	децата, къщите, дърветата…
	Не спят дори мъртвите!

	Моят вик се удря
	в обгореното лице на небето
	и търси червена пътека
	към утрото.
P$
