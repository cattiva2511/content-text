P>
	Боли те, майко! В гроба те боли!
	От болката звездите не угасват.
	Огньове от бесилките израстват,
	в сърцето ти, където сме били.
	На мъртвите часът не те приспива
	и все вървиш, прегърнала земята —
	завръщането чакаш на децата,
	като тревата вечна,
			вечно жива.
	Тревогите на тежки дни събрала,
	тревожно ни зовеш като камбана.
	В кръвта ни ти завинаги остана,
	от свойта кръв на времето раздала…
P$
