P>
	— Клас по клас — ръкойка! — рече
	Геро, нашият юнак.
	На човече — по геврече,
	на отряда — козунак…

	Атакуваха стрънта
	рано-рано сутринта.

	Но в отряда се натика
	Светослав Математика.
	И започна да пресмята.
	Изпоти се дваж и триж.
	— Геро, ти за два комата
	три звена ще умориш.
	За троха от козунак
	пот ще осоли гърба ти —
	трябва да трошиш гръбнак 316 пъти!

	Не математик, а врачка…
	Смях — додето се стъмни…

	Той реши една задачка,
	ние сбрахме
	три копни.
P$
