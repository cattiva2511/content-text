P>
	Сега пълногласите нарциси,
	нашите златни вестители,
	земята зоват да възкръсне,
	към смелост приканват дните ни.

	Порозовяват бадемите сега,
	поруменява пролетта за първи път
	и ветровете спират във града
	за тайните й да си пошептят.

	Изпробва птицата гласа си
	в просторите на утринта,
	из стихналите улички разглася
	известие голямо тя.

	Разказва за царицата, която иде,
	и в свитата й царствена от юг
	и лятото пристига през стени зелени,
	за да го коронясат тук.

	И ускоряват крачка минувачите,
	и скача рибата в пенливия поток,
	и газомерът също се надига,
	и в пъпките напира сок.

	И нашто щастие, и нашта волност
	в колибката си мъничка мълчи,
	а радостта ни млада и почувствана
	ни озарява със лъчи.

	Не беше друго радостта ни, а копнеж,
	безсилна и безпаметна страст,
	млад беглец, от когото
	мъж създаваме в тоя час.
P$
