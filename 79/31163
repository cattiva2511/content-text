	1897 — На 3 (15) X в Одеса в семейството на банков служител се ражда Иля Арнолдович Файнзилберг, известен под псевдонима Иля Илф.
	1903 — На 30. XI (13. XII) в семейството на учител по история се ражда Евгений Петрович Катаев, известен под псевдонима Евгений Петров.
	1923 — Независимо един от друг И. Илф и Е. Петров се заселват в Москва и започват да се занимават с литературна дейност.
	1923 — 1924 — И. Илф пише разкази на героични теми като сътрудник на вестник „Гудок“.
	1924 — Начало на литературната дейност на Е, Петров в списание „Красний перец“.
	1925 — И. Илф е командирован в Средна Азия, откъдето пише серия очерци. През тази година бъдещите сътрудници се срещат за първи път.
	1926 — Начало на съвместната дейност на И. Илф и Е. Петров.
	1927 — Е. Петров публикува сборниците „Без доклад“ и „Случаят с маймуната“ под псевдонима „Чужденецът Фьодоров“, взет от I глава на „Мъртви души“, Гогол. През тази година сътрудниците започват работата си над романа „Дванадесетте стола“.
	1928 — В списанието „30 дни“ е публикуван първият роман на И. Илф и Е. Петров — „Дванадесетте стола“. Същата година излиза и в отделна книга.
	1929 — Излиза от печат сборникът „1001 ден или новата Шехеразада“.
	1931 — Публикуван е вторият роман на И. Илф и Е. Петров „Златният телец“. Пишат киносценарий — „Барака“, — поставен същата година.
	1932 — След няколкогодишно прекъсване И. Илф и Е. Петров подновяват работата си във вестниците: „Литературная газета“, „Советское искусство“, „Киногазета“, „Комсомольская правда“; от края на годината стават постоянни сътрудници на вестник „Правда“. През същата година пишат киносценария „Веднъж през лятото“, поставен през 1936 г.
	1938 — Пишат водевила „Силното чувство“ в съавторство с В. Катаев. Създават пиесата „Под купола на цирка“, чиято премиера е две години по-късно. В издателство „Молодая гвардия“ излиза сборникът „Как се създаваше Робинзон“, а в библиотека „Огоньок“ — „Равнодушие“ и „Силното чувство“.
	1934 — Библиотека „Огоньок“ издава сборника „Директивната панделка“.
	1935 — „Огоньок“ издава сборниците: „Безгрижната“ и „Чувство за мярка“, а в библиотека „Крокодил“ излиза сборникът „Чудесните гости“. Заминават на пътешествие из САЩ.
	1936 — „Огоньок“ издава сборника „Пътувания и срещи“. Съавторите пишат комедията „Богатата годеница“ и „Едноетажна Америка“.
	1937 — В издателство „Съветски писател“ излиза сборникът „Тоня“. Евгений Петров е командирован в Далечния изток.
	Впечатленията му са отразени в очерците „Младите патриотки“, „Старият фелдшер“. През тази година в Москва умира от туберкулоза Иля Илф.
	1938 — 1939 — В издателство „Съветски писател“ излизат Събрани съчинения на Иля Илф в Е. Петров в 4 тома.
