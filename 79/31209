P>
	Аз знам — живял е Микеланджело,
	за него съм прочел безброй неща.
	Той сякаш над земята полетя —
	гигант с чело,
	забравило безмерността.

	При нас се връща той като човек,
	в когото хубостта на всеки век —
	залязвайки — оглежда своя лик.
	Товара му повдига той и с вик
	го хвърля в пропастта на свойта гръд.

	Със скръб и радост пълен бе светът.
	Но той живота в камък преразказа,
	като _един_ предмет ни го показа.
	Надмогна волята му само бог —
	тогава той обикна го с омраза,
	задето бе така висок.
@@	1899
P$
