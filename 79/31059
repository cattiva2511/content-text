P>
	Вие, които обичате Англия и имате слух за нейната музика,
	за бавното темпо на облаците й благословени,
	за ясните арии на светлината, трептяща над хълмовете,
	възвисени над кордите на лятото, запазило свойто спокойствие;
	за непрекъснатите контрапункти на листите в игривия западен вятър,
	за цветове и реки, шумящи в прекрасно алегро;
	за медния глас на горските бури на годината във финала,
	слушайте! Не чувате ли въвеждането на новата тема?

	Вие, които излизате на мотоциклети и велосипеди
	на разходка по артерийните пътища на април
	или вие, тъжните, край езерата, дето се оглеждат нагънати склонове
	и запалват огньове от листи, разбити са ваште надежди!
	Велосипедисти, групови екскурзианти и излетници,
	бегълци от проклетите градове и опустошените области,
	вие знаете, че търсите един нов свят, един спасител да установи
	отдавна загубено родство и да възвърне доволството на кръвта.

	Вие, скучни добряци, щастливци на дребно, които обичате спокойствието,
	които наблюдавате птиците и играете крокет със учениците,
	вие, които черпите всичко наоколо, вас, дето не ви е зло сполетявало,
	когато все пак минете кран пустите мелници и хамбари със зинали покриви,
	гдето е прегоряло отчаянието — ще ви се свият сърцата;
	Вие, които страдате, чувствувате свойта безжизненост,
	ние можем една тайна да ви открием, лек да ви предложим,
	отдайте се само на ангел-спасител, на странния нов изцерител.

	Вие преди всичко, които сте дошли до предела,
	вие, които сте жертви на един спрял механизъм,
	който не можете повече да понасяте,
	дали в меките си кресла се дразните от безсилието,
	или набирате сили за действие
	срещу глада, тираните и шпионите и таите искрата на гнева —
	вие ще сте водачите, когато удари дванайсетия час,
	владетели на силата и оксиженисти на новия свят!
P$
