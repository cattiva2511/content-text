P>
	Вълшебна: в словото не се побира
	такава рима прелестна и скромна,
	която твойте тръпки да напомня.
	Челото ти красят листа и лира,

	А ти си като химн на любовта,
	която с нежни, розови листа
	докосва взрени в книгата очи —
	те се притварят и човек мълчи,

	за да те види… Твоята снага
	със скокове е сякаш заредена,
	но изстрелът се бави. Ти сега

	си слух — така жена усамотена
	се къпе сред гората и следи
	лицето си в прозрачните води.
@@	1907
P$
