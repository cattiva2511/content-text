P>
	Ръката, що подписа документа, срина град;
	пет царствуващи пръста взеха данък за дъха,
	преполовиха някаква държава и удвоиха глобуса на мъртвите;
	петте царе издигнаха цар на смъртта.

	Могъщата ръка води към уморено рамо,
	със тебешир са стегнати пръстните стави;
	паче перо бележи краят на убийството,
	което сложи край на разговорите.

	Ръката, що подписа договора, предизвика треска,
	и скакалци дойдоха, и гладът порасна;
	велика е ръката, която над човека
	със един подпис само слага свойта власт.

	Петте царе броят умрелите, но не лекуват
	развредената рана, ни челото милват;
	ръката милостта владее колкото небето;
	ръцете сълзи не проливат.
P$
