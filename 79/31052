P>
	Какъв камбанен звън за ония, дето мрат като добитък по полетата бойни?
	Единствено на топовете чудовищният гняв.
	Единствено тракащата и заекващата картечница заупокойна
	молитва набързо ще избръщолеви за тях!
	Не познават те подигравката на погребалните песни. Камбани за тях не бият.
	Никой не ги оплаква. Хорът единствено ги опява —
	пискливият, налудничавият хор на шрапнелите виещи;
	и тръбите, които в тъжни краища ги призовават.

	Какви свещи ще им палнат при изпращането в земята?
	Не свещи, от момчета държани, в чиито очи ще блести
	светлият пламък на последното тъжно „прости“.
	Техен покров ще бъде бледината на девойките по челата.
	Цветя ще им бъдат нежността и мислите неизречени.
	Траурно було ще спусне за тях мракът вечерен.
P$
