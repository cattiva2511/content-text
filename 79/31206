P>
	Аз имам много братя със сутани*
	[* _Сутана_ — расо на католически монах.]
	на юг, в обители, обвити в лавър.
	Рисуват те мадони с нежни длани,
	а аз сънувам млади Тициани*,
	[* _Тициан Вечелио_ (1476/87-1576) — велик италиански ренесансов живописец.]
	в които бог пристъпва сред жарава.

	Душата ми към себе си се свежда:
	там моят бог е тъмен, той е прежда
	от корени, които в мен се впиват.
	Раста от топлината му и зная,
	че долу клоните ми в сън почиват,
	А горе шушнат с вятъра, с безкрая.
@@	1899
P$
