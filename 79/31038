P>
	Пораснеш ли, спомни си за това:
	оная пролет с дъжд и синева;
	стоеше на прозореца голям;
	престорил се на шут, размахвах аз
	камшика си, минавайки оттам.
	Не ще забравя туй до сетния си час.

	Дете невръстно, в мартенския ден
	стоеше горе — в своя детски свят.
	Аз бях от твойта радост озарен,
	но всичко туй е толкова назад.
	Светът от залпове е оглушен.
	За твоята невинност мисля в този ад.
	Защо след смутните години чак
	ще оцениш най-чистите си дни?
	Очите на света са в сълзи пак,
	тълпят се като облаци злини.
	Детето си щом видиш в пролетта —
	тогава като мен ще пееш и в скръбта.
P$
