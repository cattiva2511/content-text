P>
	Зад полята, в долината
	се синее планината.
	Топло лятно слънце грее,
	бисерна река бистрее.
	А из златните пшеници
	бликат гласове на птици.

	Гледам аз и се любувам.
	Де да ида да летувам?

	Отговарят ми полята:
	— Тук прекарай цяло лято!
	В нашата зелена шир
	лятос ти бъди пастир!

	Буйна нива ме зове:
	— Тук събирай класове.
	Тежки снопи — чисто злато
	ще пренасяш в знойно лято,
	ще ги возите с колите
	в тихи нощи под звездите.
	Пресни пити ще ядеш,
	здрав и читав ще растеш!

	Тъй да бъде — рекох аз,
	и заработих тогаз:
	бях с тояжката в ръцете
	по ливадите с овцете,
	а когато жетва златна
	грейна чиста, благодатна,
	пламнах в жътвената жар,
	на жътварите другар.

	А след жътвата с децата
	гмуркахме се из реката,
	брахме ябълки и сливи,
	зарзали и круши диви…
	Планината отдалече
	се усмихна и им рече:
	— Ха от знойните поля
	ти сега при мен ела!
	Тук е чудно за летуване.
	И запях през равнината,
	път поех към планината.
	— Добро утро, планина,
	аз пристигам, ето на`!
	— Добро утро, млад юнак,
	гост бъди ми, мил и драг!

	Волно дишах въздух чист,
	пих водица с липов лист,
	като чудните юнаци
	пях из хладните букаци,
	затова съм тоя ден
	бодър, здрав и бял-червен!
P$
