P>
	При другите на чай тя бе дошла.
	И стори ми се — както си седеше,
	тя по-различно чашата държеше.
	Усмихна се. Почти ме заболя.

	Най-после целият ни весел свят
	към стаите започна да минава
	и да беседва (говор, смях). Тогава
	я зърнах пак. Бе малко по-назад

	От всички, сдържана, като жена,
	която сякаш трябва да запее,
	съзрях от нейните очи да грее
	като от извор бистра светлина.

	Вървеше бавно, сякаш тук не бе
	до тоя час над нещо надделяла.
	Все пак: след миг към чистото небе
	би махнала с криле, би полетяла.
@@	1906
P$
