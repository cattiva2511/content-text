P>
	Доде сме живи, ние тук излъчваме живот.
	А спрем ли да излъчваме, животът в нас заглъхва.

	Това е тайнството на пола, бликащо от нас.
	Безполовите не излъчват нищо.

	Когато работим, излъчваме живот
	и нов живот нахлува в нас, заменя стария.
	Така вседневно тръпнем от живот.

	Жената прави пудинг с плодове, мъжът сковава стол.
	Ако се влее в пудинга живот, добър е пудингът,
	добър е столът,
	щастлива е жената с прилива на новия живот,
	щастлив е и мъжът.

	Дай и ще ти бъде дадено,
	е вярно казано.
	Но да дадеш живот, не е тъй лесно.
	Това не значи да го даваш на глупци, да се оставяш
			живи мъртъвци да те разкъсат,
	а да запалиш нов живот там, дето го е нямало,
	макар и само в белотата на една
	изпрана носна кърпичка.
P$
