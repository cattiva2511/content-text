P>
	В онази знойна нощ, когато скитах,
	чух часовник да бие един часа.
	Същинско слънце във висините
	блестеше луната в нощните небеса.
	Заклинаше тя нивите-привидения
	да си мълчат на любовта за поражението,
	чиято среща почваше с нощта.

	Под моите стъпки болни са полята,
	досадно кукумявката пищи
	и славеят, прикрит във тъмнината,
	отвръща й, любовно й шепти,
	като че ли жена и мъж, които
	насън за нещо спорят и се питат,
	един до друг притиснали гърди.

	Яви се твоят призрак с лунна маска
	и моят призрак бе студен и бял.
	Забравили надеждата за ласка,
	която всеки страстно бе желал.
	Въображението приковава
	очите, лудостта ни наблюдава,
	дошла да помрачи блена пламтял

	и любовта да помрачи прекрасна,
	да замъгли сияйната врата…
	Витаеше над тях кралица властна,
	двигател на съдбата им бе тя.
	Приличаха на статуи от мрамор,
	пред стълби мраморни и неми
	или във зали с пищна красота.

	Арктическо море земята топла беше
	и всеки дъх — изострена кама.
	Два айсберга бяхме посред лед безбрежен
	и помежду ни — ясната луна.
	Русалки плуваха над ледни бездни,
	и любовта след вятъра изчезна,
	като че никога не е била.
P$
