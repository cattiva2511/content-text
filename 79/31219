P>
	Не е ли също като бряг леглото
	в което с теб лежим? Аз само зная,
	че имаш хубави гърди, защото
	ти всичките ми чувства с тях замая.

	В нощта надаваха животни вой,
	разкъсваха се яростно, ръмжаха.
	Нима нощта е наша? Боже мой,
	навън денят надви зората плаха —
	по-разгадаем ли от нощ е той?

	Взаимно да се слеем — до насита,
	тъй както тичинките и венчето:
	несъобразност пълни битието,
	натрупва се и мигом ни връхлита.

	И докато се галим с теб в леглото,
	за да не видим как ще приближи,
	да я надмогнем в себе си, защото
	предателски са нашите души.
@@	1906
P$
