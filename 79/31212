P>
	Нещата пак ще бъдат здрави, силни,
	нивята — пълни с плод, водите — сини,
	стените — ниски, дървесата — стари.
	Ще броди пак из тучните ливади
	народ от земеделци и овчари.

	И няма черкви да прегръщат бога,
	като беглец да го държат в тревога
	и като звяр — затворен и ранен.
	Гостолюбиви ще са всички къщи
	и саможертвите ще са присъщи
	на всички действия — на теб и мен.

	И нека за отвъд да не мечтаем,
	да не желаем да скверним Смъртта,
	а земното с любов да опознаем,
	за да му чувстваме благодатта.
@@	1901
P$
