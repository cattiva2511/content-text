P>
	Те всички имат устни морни
	и с грейнали души, над тях
	понявга в сън цъфтят покорни
	невям желания за грях.

	Ни скръб, ни радости познали*,
	[* _Ни скръб, ни радости познали_ — ангелите заемат особено място в символиката на Рилке; те са свързани не толкова с християнската религия, колкото с източната демонология, с образа на Ариман — затова, както изповядва _„Първа Дуинска елегия“_, „всеки ангел е страшен“ поради невъзмутимото му презрение към човека.]
	в градините на бога вън,
	мълчат те, сякаш интервали
	сред неговия звучен сън.

	Щом само си прострат крилата,
	те вихър будят сред нощта;
	като че бог със свойта свята
	ваятелска ръка прелиства
	светата книга на Света.
@@	1899
P$
