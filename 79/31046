P>
E>
	Краудиноу (произнася се с две ударения — Кра`уди-но`у) е старото селско гробище, където са погребани прадедите на поета, все весели, смели и буйни шотландци.
E$

	Ех, да си в Краудиноу, когато
	последен час удари,
	да видиш мъртвите как лазят
	по старите дувари!

	Мъжаги едри и космати,
	разрошили брадите,
	на пръсти от калта се вдигат
	и псуват, ядовити.

	И зяпат господа с тайфата
	от ангели небесни.
	— Кой пусна тия веселяци,
	на никой неизвестни?

	Напразно дърпат ги жените
	и шъткат им: мълчете!
	— Брей, смел е господ да размърдва
	на Краудиноу мъжете!
P$
