P>
	О, боже! Всеки шумен град
	ти на разруха сам обрече;
	река от пламъци потече,
	надеждата не може вече
	да върне времето назад.

	Живеят хора тук, живеят зле,
	натъпкани в подземни тесни стаи,
	и стаден ужас вечно ги терзае.
	Навън цъфти полето и ухае,
	но те не зърват твоето поле.

	Зад мътните прозорци, зад стъклата
	тълпи деца сред сенките растат,
	без да узнаят, че цъфтят цветята,
	че вее вятърът, пламти денят —
	деца са, а тъгуват и мълчат.

	Девойките бленуват все по нещо,
	невинният им свят пред тях расте;
	това, което ги влече горещо,
	го няма тук — и се затварят те.
	И стават майки в детството си още
	по воля на жестоката съдба,
	а сетне горък плач през дълги нощи,
	години без копнежи и борба.
	Постелите им са за смърт готови,
	те я жадуват дълго в своя дом;
	умират бавно, сякаш са в окови,
	и към Смъртта пристъпят просешком.
@@	1903
P$
