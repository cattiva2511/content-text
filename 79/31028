P>
	— Никога няма да има младеж,
	изпаднал в отчаяние
	от тия къдри покрай ухото,
	с меденото им сияние,
	да те обича за тебе самата,
	а не за златото на косата.

	— Но аз ще купя боя и ще сменя
	златното й очарование,
	ще я направя черна или кафява,
	и младежите в отчаяние
	ще ме обичат за мене самата,
	а не за златото на косата.

	— Аз пък срещнах един стар мъдрец —
	и във Светото писание
	било писано — той ме увери, —
	че само бог, скъпо създание,
	ще те обича за тебе самата,
	а не за златото на косата!
P$
