	[* _Ависага_ — красива девойка от израилтянския град Сунам. През последните години от живота си цар Давид грохнал дотолкова, че кръвта му изстивала в жилите. Тогава слугите му намерили младата Ависага, която да спи с него и го топли с тялото си, а денем да му служи. _„Девицата бе много красива и пригаждаше на царя и му слугуваше, но царят не я позна.“_ (3 Цар. 1;4)]

P>
#	I
	Лежеше тя. И детската ръка
	о вехнещия беше прикрепена,
	и сладки, дълги часове така
	пред старостта му бдеше натъжена.

	Понявга само лик към него тя
	извръщаше, когато шум довее;
	и всичко пламенно, що бе нощта,
	прииждаше, тълпеше се край нея.

	Трепереха звездите с нея. Мрак
	проникваше и лек, и ароматен.
	Завесата се движеше и знак
	й тихо сякаш правеше в тъмата.

	Но стареца обвила като брат,
	нощта на всички нощи непознала,
	тя девствено сред царствения хлад
	като душа лежеше, скръбно бяла.


#	II
	Седеше царят, спомняше си пак
	усилия, наслади неизпити
	и кучката си… После падна мрак,
	над него Ависага с поглед благ
	се сведе. Сякаш изоставен бряг
	животът му лежеше под лъчите
	на двете й съзвездия — гърдите.

	И ето: като всички познавачи
	прозърна той през своите клепачи,
	че го докосват сестрински уста;
	зелено клонче чувството й беше —
	не го преви към почвата му тя.
	Потръпна като куче пред смъртта,
	в кръвта си диреше се и слухтеше.
@@	1905–1906
P$
