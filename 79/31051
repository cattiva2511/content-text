P>
	Насън от бой избягах по неравен,
	дълбок тунел, от взривове изровен
	в гранитите със сводове смрачени.
	Там хора спяха сгърчени, смълчани
	в смъртта си или в мисълта си хладна.
	От мене сепнат, някой ме погледна
	и ме позна; ръце простря и тъй
	като че ли благослови ме той.
	Мъртвешката усмивка щом видях,
	разбрах, че сме във ада с този дух.
	Печал браздеше неговия лик,
	а тук не стигаше ни стон най-лек,
	ни кръв човешка, ни гърмеж на топ.
	„Не виждам — казах — тука скръб за теб.“
	„Освен живота, който ме отмина.
	Надеждата ти грееше и в мене,
	надеждата ти бе и мой живот.
	Аз търсех красотата в тоя свят,
	която не в коси, очи се крие,
	а с хукналото време си играе;
	тъгува ли — по-пълно тя тъгува.
	Мнозина, весел, веселих тогава.
	А съжалението от войната,
	пречистено в ужасните кланета,
	днес трябва да умре. Едни ще радва,
	а други не погромът. Ще напредва
	безумието, ако го не спрат.
	И пак ще крачат всички в боен ред,
	макар да спират общия прогрес.
	Бях тайнствен, смелостта бе мойта страст.
	Постигнах всички мъдрости, но с тях
	и с тоя свят отстъпващ, се простих —
	и в цитадели без стени се лутах.
	Щом много кръв задръсти колелата
	на колесницата му, аз умея
	с боди и истини да ги умия.
	Бих се раздал, без да се колебая,
	но не във преизподнята на боя.
	Кръв по чела без рани червенее;
	другарю мой, на смърт се бихме ние.
	Познах те, че така се смръщи тука,
	когато вчера ме прободе с щика.
	От тебе аз се бранех неохотно.
	Сега да спим…“
P$
