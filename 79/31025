P>
	Аз ще се махна, ще тръгна сега, ще ида до Инисфри`,
	колибата още чака ме там, стените от глина и плет,
	и имам девет лехи със фасул, и кошер със мед от пчели,
	и шум от пчели по поляната вред.

	И ще намеря желания мир, тон стича се всеки миг,
	идва с немлъкващите щурци и с утринната мъгла.
	Там в блясъци е цялата нощ, обедът е червен светлик
	и здрачът — пълен с птичи крила.

	Аз ще се махна, ще тръгна сега, защото тук всеки ден
	чувам езерната вода — плисък и тишина,
	докато крача из града, по плочника студен —
	плисък на моето сърце в самата сърцевина.
P$
