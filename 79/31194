P>
	Като пулс в мен тупти
	пак часовникът стенен,
	и нещата с несменен
	трепет шепнат край мене:
	„Кой беше ти?“

	Друг ме прави среднощната моя мечта,
	друг живот ми дарява нощта,
	но пред никой не бих споделил:
	О, как страшно открити
	зеят вратите
	на духа ми унил…

	Но аз знам, че остават у мен
	всеки стон, всеки жест спотаен
	(а човек от това се бои!),
	мойто детство и в тоя момент
	неотлъчно до мене стои!

	И е пълно край мен с народ,
	всички — преди мен живели,
	пряко смърт и раздели
	дълго са плели
	и плели
	всички брънки на моя живот.

	И ако седнем, приятелю мой,
	и ти кажа сега, че — уви!
	страдах и аз —

	кой знае кой
	заедно с мен ще мълви
	в тоя час…
@@	1898
P$
