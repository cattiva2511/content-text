	[* _Borgeby-Gàrd_ — голямо имение в областта Ско`не, Швеция, където Рилке е гостувал през лятото на 1905 г.]

P>
	Два пътя. Никъде не водят те.
	Замислен, по един от тях отмина
	и ненадейно в кръг се очерта
	една леха с разискрени цветя,
	а в нея плоча с надпис стар: „Графиня
	Брите Софи“ — той трудно се чете.
	Докосваш с пръст изтърканите дати,
	които сочат раждане и смърт.
	Защо ти стават все по-непознати?

	Защо се бавиш, сякаш първи път
	вървиш към мястото под тоя бряст,
	където е тъй влажно, тъмно, скрито?

	С какво те мами слънчевата част
	на цветната леха, на по-открито?
	От розите ли се поблазни ти?

	Защо си често тук? Какво долавяш?
	Защо като замаян приближаваш
	към флокса, който с пламъци цъфти?
@@	1906
P$
