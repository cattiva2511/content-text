P>
	Аз съм силна принцеса на мечтите,
	цялата вселена съм посетила.
	Тя е на тайните душата
	за мен сърдечно разкрила.

	За какво ме гледате така?!
	Та аз съм обикновено дете!
	Подайте ми топла ръка,
	идвам към теб свете!

	Ето, сега сме в Китай,
	интересен, загадъчен край.
	Ако поискаме, ще полетим
	и в стария, чаровен Рим.

	Ще наострим мечтата и виж,
	сега сме в блестящия Париж,
	а пък със сънищата сме за час
	на червения и далечен Марс.

	Ако поискаме и Луната
	хоро ще играе със Земята,
	а пък страшните фараони
	с нас ще си играят на клоуни!

	Пътешествията ми са винаги безплатни.
	Само поискам, затворя очите
	и тръгна по пътищата златни,
	аз — принцесата на мечтите!
P$
