P>
	В притихналия полумрак една жена ми пее
	и споменът за прежните години в мене пак живее,
	като дете съм седнал под пианото, на кордите под гърмовете,
	на майка ми, усмихната запяла, обгърнал съм нозете.

	И нещо властно, в песента укрито,
	ме завладява и ридай сърцето във гърдите
	по старите неделни вечери във къщи, със зимната премяна
	и химните в уютната ни столова под съпровода на пиано.

	Сега е тъй безсмислено певицата да взема с крясък
	ведно със черното пиано апасионатото. Блясъка
	на моите детски дни ме заслепява. Мъжеството ми пропада
	на прилива във спомена. И плача аз като дете по свойта младост.
P$
