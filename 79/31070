P>
	Виж, страннико, тоя остров сега,
	за твоя наслада разкрил трепкаща светлина,
	неподвижно тук застани
	в мълчание унесен,
	в ушите ти да отзвъни
	на морето разлюляната песен.

	Тук, на края на малкото поле застани,
	когато тебеширената стена потъва във пяна, но с ръбове остри
	пресреща тя дръзкия и
	стремителен прилив.
	Прибоят влачи след себе си пясък и камъни
	и бялата чайка за миг
	на пенливия гребен поляга.

	Като плаващи семена кораби в далнината
	се разпръсват бързо по своите пътища
	и цялата гледка
	може наистина в паметта да навлезе
	и се движи в спомените така, както сега тези облаци,
	които минават над огледалния пристан
	и цялото лято по водата се скитат.
P$
