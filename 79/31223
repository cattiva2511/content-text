P>
	Лежеше той. Ликът му отчужден
	върху възглавниците бе изправен.
	И този свят, доскоро съзерцаван,
	от неговия разум изоставен —
	потъна в своя безначален ден.

	Не знаеха дошлите в тоя миг,
	че себе си той беше слял с нещата,
	с това небе, с ливадите, с водата
	и всичко тук _бе_ неговият лик

	О, как челото му все тъй привлича
	простора, въздуха, безбрежността!
	И мраморната маска на смъртта —
	тъй мека и разтворена, прилича
	на нежен плод, изгниващ в самота.
@@	1906
P$
