P>
	Той сякаш слуша. В небесата скита…
	А ние сме стаили дъх в захлас.
	Звезда е той. Сред свойта звездна свита —
	огромна, но невидима за нас.

	О, той е всичко. Как ще се стремим
	да ни съзре? И кой ще го накара?
	Дори сега да коленичим с вяра
	той ще е като звяр невъзмутим*.
	[* _Той ще е като звяр невъзмутим_ — Според Рилке ангелската същност на Буда се проявява и в неговото непостижимо безразличие към живота и човека.]

	Това, че сме в нозете му от страх,
	от векове е негова представа.
	Забравя, че живеем. Но познава
	това, което ни превръща в прах.
@@	1905
P$
