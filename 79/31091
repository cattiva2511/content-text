P>
	Късах за моя учител цветя —
	здравец, лале, минзухари,
	сам се катерех по диви места
	и по чукари.

	Носех цветята на другия ден —
	пъстри букети,
	стисках ги радостен, тих и смутен
	все до сърцето.

	Моят учител, усмихнат и благ,
	казваше с радост:
	— Колко цветя си донесъл ти пак!
	Цяла грамада!

	Ти ми дъхтиш на гора, на роса
	с тия букети!
	Сякаш и ти с твоята руса коса
	станал си цвете!

	Колко щастлив и доволен аз бях!
	С весела песен
	хуквах навън и букети берях
	пролет и есен!

	Тесен бе целият кър разцъфтял!
	Малко ми бяха цветята!
	Аз за учителя свой бих обрал
	всички цветя по земята!
P$
