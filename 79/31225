	[* _L’Ange du Méridien_ — Ангелът на Юга (фр.) — скулптурна фигура на ангел със слънчев часовник в ръце върху една от кулите на Шартърската катедрала (1194–1220); Рилке посещава Шартър в 1906 г. заедно с Огюст Роден (1840–1917), на когото е секретар. С този сонет започва „шартърският цикъл“ в поезията на Рилке, силно повлиян от пластическите концепции на френския скулптор.]

P>
	Щом ураган над църквата могъща
	като неверник злобен връхлети —
	усмивката ти нежно ни прегръща
	и все така вглъбен изглеждаш ти.

	Усмихнат ангел, чувствуваща плът!
	Устата ти с човешки устни свети,
	но не усещаш ли как часовете
	по слънчевия циферблат текат?

	Там цифрите на нашия живот
	са всичките тъй строго подредени
	и всеки час узрява като плод.

	За теб какво са земните неща?
	О, камък, тихо взрян с очи блажени
	в бездънните простори на нощта!
@@	1906
P$
