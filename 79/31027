P>
	Не мислех, че друго е нужно
	да продължи младостта ни
	освен фехтовка и гири,
	тялото силно да стане.
	Кой би предрекъл тогава,
	че всяко сърце остарява?

	Макар че знам множество думи
	да правят жената честита,
	защо сега не я гледам
	с вълнение във очите?
	Кой би предрекъл тогава,
	че всяко сърце остарява?

	Желание още не губя,
	но друго сега ме тревожи —
	сърцето, аз мислех, ще грее
	дори на смъртното ми ложе…
	Кой би предрекъл тогава,
	че всяко сърце остарява?
P$
