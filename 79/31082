P>
	Комата, дето го разчупвам, някога бе ръж,
	а виното върху дървото чуждо
	се гмурна във плода си.
	Човекът през деня и виното в нощта
	ожънаха реколтите и радостта на чепките разпукаха.

	Със този полъх някога на лятото кръвта
	зачука във плътта, дето обличаше лозата,
	ръжта във този хляб
	някога се е радвала на вятъра.
	Човек разчупи слънцето и смъкна вятъра върху земята.

	Плътта, дето я чупите, кръвта, дето я пускате,
	оставя пустота във вената,
	ако ръжта и гроздето
	са се родили в чувствените корени и сокове;
	то вие мойто вино пиете, от моя хляб отхапвате.
P$
