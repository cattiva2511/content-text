P>
	Страхът ми от думите тъй е голям,
	тъй ясни са всички човешки слова.
	Това тук е куче, дом — онова,
	началото тук е, а краят — там.

	Боя се от хорските чувства и смях,
	познават и бъдно, и минало те.
	Пред никой връх смайване в тях не расте,
	единствен имотът е ценен за тях.

	Все викам и браня се: стойте далеч!
	Нещата ме радват със своята реч.
	Пред вас вкаменени, неми стоят —
	не ми ги докосвайте: те ще умрат.
@@	1897
P$
