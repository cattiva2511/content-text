P>
	Испанио, аз нося скръбните ти пейзажи
	и твойто поражение.
	Тъй женски сълзи бликат от очите, без да
	помътят чистотата си рождена.

	Испанио! Интербригадо? Где си?
	Понякога за ръкостискането мисля —
	(додето не разтърси пак работникът планетата)
	загуби огъня си то, от който пламваше дланта,
	и китката бе като че разсечена
	на малки зони топлина и студ,
	и моята ръка усещаше
	на братската десница порива,
	очите ми преливаха от гордост,
	любов изпълваше ръцете ми.
	Сега са празни те. Но не за дълго.
		Не за дълго.
P$
