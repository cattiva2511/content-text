P>
	Афишите по стените
	и бюлетините, по улиците разпръснати,
	са размити, разкъсани от дъжда,
	думите им са сякаш от сълзи замъглени
	и приличат на кожа,
	която победният ураган
	от телата им лющи.

	Имената на героите във залата,
	гдето стъпки гърмоляха, кънтяха бронзови гласове —
	Фокс и Лорка — са вече история,
	по стените задраскана с бяс,
	тяхното злато в пръстта е захвърлено,
	забранено е тяхното споменаване.

	Всички значки и всички поздрави,
	откъснати от реверите и ръцете —
	са захвърлени заедно с хората, които ги носеха,
	или в най-тайното леговище на мисълта са прикътани.
	Залети са те на усмивката със водите,
	която се дава като данък на победителя.

	Всичко научено е насила забравено.
	Младежта, която четеше, сега ослепя,
	със старинна мъглявина са покрити очите й.
	Унилият селянин с отпуснати рамене
	след рева на магарето крета.
	Всички помнят, че нищо не трябва да помнят.

		Но думите все пак напират навън
		през високата порта на черепа
		и просветват в някое ъгълче на несломения поглед.
		На стареца споменът към детето прескача
		като искра от дните на свободата —
		и детето я пази като скръбна играчка.
P$
