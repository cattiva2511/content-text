P>
	Казват имало веднъж
	лято без ни капка дъжд.

	На цветя, треви от суша
	вече им дошло до гуша.

	Изведнъж на шир и длъж
	ръснал-пръснал слънчев дъжд —

	златни капки полетели,
	а от тях лъчи блестели.

	Плодородна долина
	ги изпила до една.

	Горе Слънцето сияло,
	че е семена засяло.

	Из ливадите тревисти
	никнали зърна златисти,

	а по тях като дантели
	светели лъчите бели.

	Дъхавите нови китки
	назовали маргаритки.
P$
