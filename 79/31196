P>
	Рицар във броня от черен метал
	препуска из шумния свят.

	А вън има всичко: ден засиял,
	май и момичета, преход и вал,
	враг и приятел, пир и Граал,
	и господ — стохиляден път заблестял,
	поставен на всеки площад.

	Ала под бронята рицарска чака
	в най-тъмния ъгъл скрита
	свита Смъртта… тя мисли сред мрака:
	„кога ще прониже меча
	металната броня със звън,
	моят пръстен да бъде разсечен
	от врага, та да хукна навън?
	Нижат се в тоя затвор
	сгърбени дните ми. Крея…
	Аз искам най-сетне простор,
	да танцувам,
	да пея.“
@@	1899
P$
