	[* _Ско`не_ — област в южна Швеция — полуостров край протока Йоресунд.]

P>
	Като от къща аз поемам пак
	от парка и от неговия мрак
	към вечерната равнина — във вятър,
	долавян чак от облаците неми,
	от ручеите, от безброй големи
	и бавни мелници в далечината.
	И аз съм нещо тук под небесата,
	най-малкото от всичко… Погледни!
	Небе ли виждаш?
				Сини висини,
	в които облаци са полетели:
	отдолу — всичките с отсенки бели,
	отгоре — с нежно и дълбоко сиво,
	което върху ален фон се лее.
	И върху всичко с кротък блясък грее
	залязващото слънце…
					Колко живо
	струящи облаци рисуват тънки
	изящни фигури, крила и гънки
	на планини под зрака на звездите.
	И мигом: виж, портал в далечините,
	през който може би прелитат птици.
@@	1904
P$
