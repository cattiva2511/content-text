	Когато облакът закри слънцето, голяма сянка покри гората. В този момент чавките с кресливия си глас съобщиха вестта:
	— Бягайте, идва порът!
	Но не трябваше те никой да осведомяват. Горските животни предупреди непоносимата миризма, която се разнасяше около пора. Всички бягаха, колкото може по-далеч.
	Порът чу какво казват чавките.
	— Голяма сила съм! — каза. — Всички бягат от мен. Какво нещо е страхът!
	С повдигната глава продължи той пътя си през гората.
