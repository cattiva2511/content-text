P>
	Като богатство беше тишината
	и скриваше момчето. Сякаш в сън
	изникна майката откъм вратата
	и в шкафа чаша трепна с крехък звън.
	Усети, че издадена е тя,
	момчето си целуна: „Ти си тук?“
	В пианото се взряха — звук след звук
	възкръсваше у него песента,
	която странно го оплете пак.

	То стихна. Погледът му в тоя мрак
	се плъзна към ръката й, превита
	от пръстена, когато се заскита
	в клавишите, като из преспи сняг.
@@	1900
P$
