P>
	В тези наши зимни дни
	железният език на смъртта е разговорлив,
	той смразява от страх всяка жива твар
	по огненосърцата земя.

	Епохата, зелена някога, е погребана,
	часовете на светлината са преброени;
	нашто слънце кървавочервено през снега
	влачи още свойто отстъпление плахо.

	Пролетта през желязната врата на смъртта
	милионите си кълнове ще провре;
	притихналата, но неугасена любов
	кошмарната обвивка ще отхвърли.

	Очите, макар и не нашите, ще съзрат
	сигнален пламък в небето,
	дошлото отново слънце на власт
	над един свят, обаче не същия.
P$
