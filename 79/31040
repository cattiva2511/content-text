P>
	О Мрак чаровен, моя Етиопио, дете
	на прелестта на сянката, не ме оставяй
	тук, дето в здрача приказно чудесен
	на тъмни лъхове в разлистения пух
		не се дочува вече тиха песен.

	Тъмно е руното ти, всеки лъх в леса
	от плачещи листа е също тъмен.
	Дърветата на Изтока са потни от роса,
	набъбналите от лъчи листа са цели в капки
	и тези капчици се стичат неусетно на тъмни лъхове по меката коса.

	О Здрач чаровен… И Сиринга, и Дриопа,
	и ласкавата нимфа, на дърво превърната,
	са мъртви… Здрачът, тази Етиопия, придава
	по-ярък блясък на разкошната им слава.
	Кръв кехлибарена в порфирните им вени се надига,
	тя тъмната душа на розата достига
	и гладките стъбла на плачещи дървета,
	и в красотата твоя се надига.

	Затуй ела, великолепие на сянката,
	прекрасен облак мой, тъй чер от зноя
	като ония тъмнолисти лъхове —
		ела при мене, облако безценен.
	Върху сърцето ми се облегни. Сърцето ти замята
	духа ми с прелестта на сянка, непозната
	на ни едно дърво.
P$
