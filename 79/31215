P>
	Там вехнат хора и се удивляват:
	светът за тях е пълен с грозота.
	Мнозина даже и не осъзнават
	усмивките им как се разкривяват
	в застинали гримаси през нощта.

	Те се въртят със смазано сърце
	в безсмислици, без никаква утеха;
	и овехтява всяка тяхна дреха,
	и остаряват младите ръце.

	Тълпата ги притиска и ги трови,
	макар че всеки е и слаб, и плах.
	Бездомни псета само са готови
	понякога да се влекат след тях.

	Стотици мъки ги гнетят страхотно,
	а всеки час ги кара да крещят;
	край тъжни болници кръжат самотно
	и чакат да им дойде там редът.

	Смъртта е там. Не тя, която с радост
	през детството им вдъхваше живот —
	гальовна смърт под светъл небосвод.
	Сегашната — зелена и без сладост
	напомня неузрял в душата плод.
@@	1903
P$
