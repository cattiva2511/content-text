P>
	Иде топло лято и
	за отдих час.
	Грее слънце златно,
	то злати и нас.

	Волни през полето
	ще летим безспир.
	Ще тупти сърцето
	през поток, баир.

	И морето южно
	ще ни мами пак.
	Весело, задружно,
	ще летим с влак.

	Толкоз е прекрасно
	да си млад турист
	и да дишаш страстно
	пресен въздух чист.

	И сред планините,
	и сред морска жар
	да прекарваш дните
	с някой нов другар!

	Тия дни чудесни —
	топли летни дни,
	със игри и песни
	да посрещнем ний!
P$
