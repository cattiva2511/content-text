P>
	Тази проказа на смъртта, това изтънчено изобретение
	за болка, огромна като звезда, загнила
	от коварния вирус на дълъг застой.

	Това замърсяване на най-дълбоките извори,
	тази гной на смъртта, която мърси и петни слънцето
	на деня по лицето, от шарка надупчено.

	Това нещо, от човек сътворено, от човешкия ум и ръце!
	И ти си човек, и ти си участник във него!
	Спаси своето право рождено, додето е време!

	Днес друго име има пъкълът — Хирошима!
	По-тъмен от всичките кръгове на горящия мрак,
	гдето Данте проправяше своя път обвинителен.

	Можеш ли да убегнеш от пълната с призраци нощ, от очите
	на невинни деца, със разкъсана до костите плът?
	И ти си човек! Какво ще кажеш? Какво?
P$
