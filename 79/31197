P>
	Момче, какво засвири? Покрай мен
	долавям в парка шепнати повели
	и стъпки. Виж, сред тия цеви бели
	на сиринкса* душата ти е в плен.
	[* _Сиринкс_ — древногръцка флейта, съставена от седем тръстикови цеви.]

	Защо я мамиш? В звуците витае
	и се оплита, без да разбереш;
	по-силна от живота песента е
	и с плач я ражда твоят луд копнеж.

	Мълчание й дай, та пак душата
	преливаща в обилие да блесне;
	там ставаше и мъдра, и богата,
	преди да я омаеш с нежни песни.

	Чуй ме, мечтателю, преди целта
	прахосваш полета й, тя ще страда;
	с криле, прекършени от песента,
	стените ми не ще прехвърли тя
	след моя зов към вечната наслада
@@	1899
P$
