P>
	Бих искал аз да бъда от мъжете,
	които в мрака с див жребец препускат,
	и факлите им — пламъци разпускат
	като коси в гонитба с ветровете.
	Отпред да бъда, като в кораб боен,
	подобно знаме, устремно развято,
	да бъда тъмен, но със шлем от злато,
	проблясващ неспокойно. А строени
	зад мен да яздят пак мъже, родени
	от мрака, всеки с шлем сребристобял,
	ту греещ, ту пък ослепял кристал.
	Един до мен ще сочи пътя верен
	с тръба, която бляска и крещи,
	и като трескав сън ще прелетим
	през самотата на простора черен.
	И къщите ще падат на колене,
	и уличките ще се поклонят,
	площадите ще хукнат — победени,
	копита като дъжд ще ромолят.
@@	1902–1903
P$
