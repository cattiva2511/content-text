	Живяла някога една девойка. Тя била много хубава, но много мързелива и немарлива. Ако случайно седнела да преде, била толкова припряна, че щом се заплитало малко възелче в ленената прежда, късала цяло прело и така трупала купчина на земята до себе си.
	Девойката обаче имала прислужничка, която била много работлива. Тя събирала грижливо изхвърления лен, изпирала го и го изпридала на тънка нишка. Така си изтъкала платно за хубава рокля.
	Един момък решил да се жени за мързеливата девойка. Денят на сватбата бил определен.
	Вечерта преди сватбата работливата девойка облякла новата си рокля и весела отишла да танцува. Когато я видяла, годеницата рекла:
P>
	„Ах, та тя танцува тъй умело,
	но с изхвърленото мое прело!“
P$
	Чул това годеникът и попитал годеницата си какво иска да каже. Тогава тя му рекла, че прислужничката й е с роклята от лена, който тя самата била изхвърляла.
	Годеникът веднага се досетил колко мързелива е неговата годеница, развалил годежа и взел за своя жена работливата прислужничка.
