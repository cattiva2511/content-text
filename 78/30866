P>
	Обещавам, другари, пред всичките днес,
	да милея и браня народната чест…
	Обещавам на дело с димитровски плам
	за родината себе си, всичко да дам.

	Обещавам да бъда във зной и във студ
	между първите пръв във неспирния труд.
	Да раста като вас пионер-бригадир
	и да крепна в борбата за братство и мир.

	Обещавам да бъда прилежен във клас,
	обещавам да тача народната власт,
	да се уча на доблест, на право, на ред,
	обещавам със устрем да крача напред.

	Обещавам, щом чуя, тръби че тръбят,
	да изляза и аз да се боря с врагът,
	и тогава със песен под синия свод
	обещавам, другари, и моя живот…
P$
