	Повели спор слънцето и вятърът кой по-рано ще съблече човека. Почнал вятърът да издухва дрехите от човека. И шапката му дърпал, и дрехата разгръщал, но човекът само по-дълбоко нахлупвал шапката си и се загръщал. И тъй вятърът не можал да съблече човека. Заловило се слънцето. Щом припекло, човекът се разгърдил, отместил шапката си. Слънцето напекло още по-силно и човекът се съблякъл.
