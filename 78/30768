	Живяла една мишка под житницата. На пода в житницата имало дупчица и зърното се сипело през дупчицата. Животът на мишката бил хубав, но тя поискала да се похвали с живота си. Прогризала голям отвор на дупката и поканила другите мишки да й отидат на гости.
	— Елате — рекла тя — у дома. Ще ви нагостя. Храната ще стигне за всички.
	Когато довела мишките, тя видяла, че дупката я няма никаква. Селянинът забелязал голямата дупка и я запушил.
