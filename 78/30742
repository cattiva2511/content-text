#	Сексуално-хумористичен
	Разказ за стария умен човек, внезапно усетил че хуморът е като презерватива — колкото по-тънък, толкова по-голямо е удоволствието.

#	Рекламен
	Разказ за фирмата, обявила два курса — „Как да станете богат и известен“ — с цена 400 лева и „Как да станете богат и неизвестен“ — с цена 4000 лева.

#	Верующ
	Разказ за разликата между знание и вяра — майката знае, че бебето е нейно, бащата вярва, че то е негово.

#	Любовен
	Разказ за Пешо, който много пъти е умирал от любов, но оцелявал благодарение на лекарите от кожно-венерическия диспансер.

#	Рекламен
	Разказ за рекламата, пусната във вестника: „Ефтина путгутовка по бългърски език за ВУС, гъранция“.

#	Лицемерен
	Разказ за културните хора, информиращи ни, че произвеждат енергия от биомаса и биогаз, вместо честно и гадно да кажат, че е от лайна и пръдня.

#	Админен
	Разказ за админите, които се надхвалват с дължината на паролите си.

#	Нравствен
	Разказ за философа, определил, че нравственост е състоянието на организма до определена концентрация на алкохол в кръвта.

#	Патриотичен
	Разказ за това, че никъде по света не се пие толкова ракия и никъде по света няма толкова много красиви жени.

#	Спортен
	Разказ за специалистите, установили, че повечето българи могат да плуват кучешката — по принципа „какъвто животът, такова и плуването“.

#	Пенсионерски
	Разказ за реалиста, знаещ, че внуците няма да дойдат на Сирни заговезни да искат прошка, защото тогава не раздават пенсиите.

#	Още по-реалистичен
	Разказ за жените, които на Свети Валентин чак на третата бутилка загряват, че мъжете им празнуват Трифон Зарезан.

#	Рекорден
	Разказ за Книгата на рекордите „Гинес“, която е влязла в книгата на рекордите „Гинес“ като книга-рекордьор по количество рекорди на Гинес в една книга.

#	Предупредителен
	Разказ за кака Пена, която предупредила мъжа си, че завчера се прибрал вчера, вчера днес и, ако посмее днес да се върне утре…

#	Психологически
	Разказ за родната психология, тайно надяваща се при зададен въпрос към познат: „Как е?“, да чуеш „Абе, по-лошо няма накъде!“.

#	Модерно приказен
	Разказ за живелия някога добър хакер рОБин_хУд@666, който крадял програми от богатите и ги давал на бедните потребители.

#	Оптимистичен
	Разказ за човека, знаещ от старите българи, че прескочиш ли трапа — се изпълваш със сили, та затова вече двадесет и шеста година пърхащ над живота.

#	Мистичен
	Разказ за новата вяра, крепяща оцеляващите българи — някой ден ще умрат и ще попаднат в парламента.

#	Героичен
	Разказ за полицая, закрил с тялото си жена от изнасилване.

#	Още по-героичен
	Разказ за полицая, комуто се харесал подвига и вече всяка вечер ходещ да спасява жени от изнасилване.

#	Съдийски
	Разказ за това, как по време на първата брачна нощ футболен съдия дал на жена си два картона — жълт за симулация и червен за разговор с рефера.

#	Диетичен
	Разказ за Поля, която ядяла много чесън, тъй като била пак на диета и това й напомняло за салама.

#	Абонаментен
	Разказ за човека, мислещ да не се абонира за вестници, но после сетил се, че е неудобно да ходи с клавиатура в тоалетната.

#	Скайпов
	Разказ за ученика, предупреден от баща си да не мърсува по скайпа, тъй като камерата пак била насочена надолу.

#	Споменов
	Разказ за пенсионерите, които на въпроса какво правят, когато имат пари, отговорили, че вече не помнят.

#	Философски
	Разказ за проблемите на един стар умен човек — защо всички се боят от смъртта, когато животът е по-страшен?

#	Специален
	Разказ за пияния, който излязал от бара и започнал да търси колата си, опипвайки всички на паркинга по покрива, защото неговата си имала синя лампа.

#	Технологичен
	Разказ за модернизацията на комуникациите — как хардуерът става все по-малък, по-евтин и по-действащ, докато софтуерът по-бавен, по-скъп и по-некачествен.

#	Баровски
	Разказ за човека, който никога не ходел сам в кръчмата — нямал пари.

#	Любовен
	Разказ за момичето, решило да се омъжи по любов — освен, ако не изскочи нещо по-интересно.

#	Задължителен
	Разказ как при гласуване предложението дали да стане задължително гласуването на избори, участвали половината депутати — като все още се изяснява колко са били и с чужди карти.

#	Бизнес
	Разказ за жената, знаеща, че не бива да се залежава в леглото — освен, ако не прави пари там.

#	Режимен
	Разказ за постоянно спазващия режим мъж — сутрин става, облича се, закусва и се прибира у дома.

#	Женски
	Разказ за жените, които предпочитат да се събличат пред мъже, а не пред жени — защото жените са много критични, а мъжете просто благодарни.

#	Контролен
	Разказ за жената, която била убедена, че мъжът й е най-добрият любовник на света, но все пак проверявала.

#	Обяснителен
	Разказ за влюбения, подарил на момичето си цветя с думите, че тя е прекрасна като тях, а на учудването й — тъй като чакала златна гривна, обяснил, че имал пари само за прекрасността й на цвете.

#	Дилемен
	Разказ за жената, която на петия месец от сватбата започнала да се пита дали мъжът й наистина я обича или само я използва.

#	Алпинистки
	Разказ за новата книга с указания по скално катерене, започваща с предупреждението, че това може да е последната книга в живота.

#	Ценностен
	Разказ за крадеца, който от всичко на света най-харесвал семейните ценности.

#	Ревнив
	Разказ за ревнивото момиче, което постоянно упреквало гаджето си в изневяра, въпреки че той заради нея зарязал за месец три нови гаджета.

#	Хороскопски
	Разказ за ежедневния хороскоп на едно момче — здраве: звездите ти се усмихват, учение: звездите ти се усмихват, секс: звездите си умират от смях.

#	Скептичен
	Разказ за младежа, убеден, че всички момичета са обратни и не искат гаджета — защото все им се предлагал, но не го щели.

#	Гимнастически
	Разказ за състезанието, което нашият женски гимнастически отбор завършил под овациите на зрителите, но съдиите го дисквалифицирали за използване на забранени пози.

#	Любовен
	Разказ за първата любов, когато усещаш, че се издигаш високо, високо, струва ти се, че летиш в облаците… а после те шутират и разбираш, че наистина си в облаците, а парашутът е на земята.

#	Трудов
	Разказ за трудовата борса, набираща момичета за работа в чужбина — с едно изискване: познаване на „Камасутра“ на ниво потребител.

#	Кандидат студентски
	Разказ за отличителната черта на пубертетската памет — не зная, но ще се сетя.

#	Чатов
	Разказ за момчето, запознало се в чата с момиче и усетило, че тя е много хубава, защото само природата може да компенсира подобна глупост.

#	Медицински
	Разказ за лекаря, постоянно повтарящ на пациентите си, че най-важното при лечението на склероза е да не забравят да пият лекарствата си.

#	Още един медицински
	Разказ за известния бизнесмен в анцуг Ряпата, който си счупил ръката и възмутено отказал да бъде гипсирана — поискал розов мрамор.

#	Младошофьорски
	Разказ за младата шофьорка, която открила, че при жълт сигнал най-сигурно е да натискаш едновременно газ и спирачка.

#	Модерен
	Разказ за трамвая, който блъснал човек и се скрил в неизвестна посока.

#	Ценови
	Разказ за брокерите на жилища, решили, че няма повече да вдигат цените за квадратен метър, но затова пък ще намалят метъра.

#	Екологичен
	Разказ за вълка, ухапал активист от „Грийнпийс“ и страхливо оправдаващ се в гората как не знаел, че този е от „Грийнпийс“.

#	Криминален
	Разказ как в апартамента на стара баба открили 100 килограма наркотици, 1 000 000 евро, десет автомата, две радиостанции и как полицаите се опитвали да изяснят по какъв начин бабата е попаднала в апартамента.

#	Политически
	Разказ за политика, който ако се учеше от грешките си, щеше да е станал академик.

#	Приказен
	Разказ за трите мечки, които през сълзи говорели на момиченцето: „Добре, де — заведохме те до спирката, купихме ти билет за тролея, бонбони за из път ти дадохме, защо пак се връщаш?“.

#	Любовен
	Разказ за търкала, станал в едно семейство, когато завърналият се мъж започнал да бие заварения любовник, а жената не издържала, ами набила и двамата, защото я събудили.

#	Интелигентен
	Разказ за мацката, решила да се учи и да разруши стереофона, че блондинките са тъпи.

#	Полицейски
	Разказ за заловената банда фалшификатори на валута, пуснати под парична гаранция, която внесли веднага.

#	Майсторски
	Разказ за собственика на ресторант „-офия“, който пуснал обява, че търси светеща буква С.

#	Майсторски — II
	Разказ за собственика на ресторант „-офия“, който пуснал обява, че търси трезви майстори за монтаж на електрически надпис.

#	Контрабанден
	Разказ за това, как общо казано, правоохранителните органи заловили контрабанда на оригинален френски коняк в туби по 10 литра.

#	Паркингов
	Разказ за шофьора на самосвал, който заспал на кормилото и разчистил два километра столични улици от неправилно паркирани автомобили.

#	Езиков
	Разказ за циганския език, признат за официален по българските магистрали.

#	Географски
	Разказ за това, как след поредното наводнение Видин, Лом и Силистра излизат от състава на Република България.

#	Пенсионерско-спортен
	Разказ за скучаещата пенсионерка, намерила си занимавка в курсовете по таекуондо.

#	Назидателно-наказателен
	Разказ за петима хулигани, свикнали да обират безпомощни баби и прекарали цял месец в болницата след среща с невинната баба-спортистка.

#	Демократичен
	Разказ за демократичната държава, в която демокрацията зависела от думата на главния демократ.

#	Колбасарски
	Разказ за народа, знаещ, че му предлагат салами от картон и аромат, но поглъщащ с удоволствие вкусния картон.

#	Правителствен
	Разказ за държавата, в която управлявало проституционно правителство.

#	Бедствен
	Разказ за кълвача с мек клюн, който нямало къде да живее.

#	Дискотечен
	Разказ за хората, чудещи се защо на фейсконтрола стоят типове, които никога няма да го издържат.

#	Музикален
	Разказ за меломана, който слушайки чалга, с ужас разбирал, че в някогашните естрадни песни имало смисъл.

#	Кебапчен
	Разказ за човека, който след като се хранил цял месец с кръчмарски кебапчета, забелязал, че минавайки край дърветата, вдига крак.

#	Екологичен
	Разказ за колоната рокери, която спряла на магистралата и бързо влошила екологичната обстановка в района.

#	Патриотичен
	Разказ за плевенчани, които, за да не повишават черната статистика, отиват да умират в Ловеч.

#	Спортен
	Разказ за нашата спортистка, която на състезанието зае нещо и не иска да връща.

#	Каратистки
	Разказ за тримата нападатели, налетели на каратист и още седмица останали неизвестни за полицията и близките.

#	Цигарен
	Разказ за наркоманите, които излизат на чист въздух, за да изпушат по една цигара.

#	Лекарски
	Разказ за вечния мерак на лекарите — бедните да не боледуват, богатите да не оздравяват.

#	Зоологически
	Разказ за жирафа, който благодарение на дългия си врат може сам да види момче ли е или момиче.

#	Бдителен
	Разказ за Пешо, който не пропуска нито една пола, защото е охранител в гей клуб.

#	Еротичен
	Разказ за шофьора, умеещ да закара от точка A до точка G ценно удоволствие.

#	Стоматологичен
	Разказ за зъболекаря, обясняващ на клиентите, че след лечението зъбите им ще станат тяхно украшение.

#	Трудов
	Разказ за младежа, търсещ заплатодател, не работодател.

#	Транспортен
	Разказ за трамвая с монтиран GPS с цел неотклонение от маршрута.

#	Държавен
	Разказ за нормалния българин, знаещ как да оправи държавата, но не можещ да изчисти покрай блока.

#	Гейски
	Разказ за човека, който раазбрал, че в гей клуба пиенето е по-евтино и преразгледал сексуалния си статус.

#	Морски
	Разказ за българските моряци, които плуват по сини, сини океани, и живеят край черно, черно море…

#	Морско-брачен
	Разказ за битието на всеки втори варненец — моряк и всяка втора варненка — негова жена…

#	Спортно-еротичен
	Разказ за женския отбор по футбол, който плетял пикантни комбинации на терена, но до гол не довеждал…

#	Сондажен
	Разказ за сондажната група, пробила най-дълбоката дупка на Земята и източваща от там богатствата на САЩ…

#	Медицински
	Разказ за завода, произвеждащ не само еднократни спринцовки, но и спринцовки, които не могат да боднат и веднъж…

#	Блондинчест
	Разказ за блондинката, която оставила мозъка си девствен, тъй като имала други органи за ползване…

#	Лексикален
	Разказ за учения, който след дълъг труд разбрал, че не може да се направи речник, позволяващ на човека да се разбере с полицая…

#	Горещ
	Разказ за горещото лято, когато в градския транспорт пътуват потни копърки…

#	Телевизионен
	Разказ за детската телевизия, имаща само два вида предавания за малките — ужаси и еротика…

#	Любовен
	Разказ за мъжа, разбрал, че ако жена му изменя с богат любовник, той не бива да я спира и се лишава от рогата на изобилието…

#	Гробищен
	Разказ за психогробището, където не погребвали клаустрофоби.
