	Един гладен вълк търсел плячка. Накрай село той дочул — в една къща плаче момченце и бабата му казва:
	— Ако не престанеш да плачеш, ще те дам на вълка.
	Вълкът не отишел по-нататък, а зачакал да му дадат момченцето. Настъпила нощта: той все чакал и чул — бабата пак занареждала:
	— Не плачи, детенце; няма да те дам на вълка; само да дойде вълкът — ще го убием.
	Тогава вълкът си помислил:
	— Ясно, тука едно говорят, а друго вършат — и се махнал от селото.
