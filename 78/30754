	Един селянин намерил скъпоценен камък и го понесъл на царя. Отишъл в двореца и почнал да разпитва царските слуги, как да види царя. Един царски слуга запитал защо му е царят. Селянинът разказал. Тогава слугата рекъл:
	— Добре, ще обадя на царя, само че ще ми отстъпиш половината от онова, което ти даде царят. Ако не обещаеш, няма да ти дам да идеш при него.
	Селянинът обещал, слугата доложил на царя. Царят взел камъка и рекъл:
	— Каква награда да ти дам, селяко?
	Селянинът казал:
	— Удари ми петдесет камшика: не искам друга награда. Само че ние се уговорихме с твоя слуга да си разделим наградата на половина. Значи на мене двадесет и пет и на него двадесет и пет.
	Царят се позасмял и прогонил слугата, а на селянина дал хиляда рубли.
