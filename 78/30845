P>
	— Белодрешко, ти ли пак
	тук довея този сняг?
	Ти ли цяла нощ валя,
	та полето побеля?
	— Та не знаеш ли, че аз?
	Ний дойдохме с Дядо Мраз.
	Дядо Мраз е остарял,
	затова е побелял.
	Аз съм негов малък внук.
	Чак до март ще бъдем тук.
	По гори и планини
	ще играем със шейни.
	Ще лудува дружно с нас
	веселият Дядо Мраз.
	Имам със торба игри
	за дечицата добри.
	А пък който е юнак,
	ще му дам самур-калпак.
	Затова дойдох нощес
	и е побеляло днес.
P$
