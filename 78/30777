	Събрали се веднъж зайците и почнали да се оплакват от живота си:
	— Ние гинем и от хората, и от кучетата, и от орлите, и от останалите зверове. По-добре изведнъж да умрем, отколкото да живеем в страх и да се мъчим. Хайде да се удавим!
	И зайците се затекли към езерото — да се удавят. Жабите чули зайците и зацамбуркали във водата. Тогава един заек рекъл:
	— Стойте, момчета! Да почакаме с давенето: ето че жабешкият живот, както изглежда, е по-лош от нашия: те се боят и от нас.
