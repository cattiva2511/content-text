	Лисицата се хванала в една клопка, откъснала опашката си и побягнала. И почнала да мисли как да прикрие срама си. Събрала тя лисиците и взела да ги придумва да си отсекат опашките.
	— Опашката — рекла тя, — съвсем не е потребна, само напразно влачим излишна тежест подире си.
	Тогава една лисица рекла:
	— Ох, ти нямаше да говориш тъй, ако не беше без опашка.
	Лисицата с откъснатата опашка млъкнала и си отишла.
