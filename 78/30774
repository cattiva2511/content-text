	Лъвът спял. Мишката се затекла по тялото му. Той се пробудил и я хванал. Мишката се замолила да я пусне, тя рекла:
	— Ако ме пуснеш, и аз ще ти направя добро.
	Лъвът се засмял, че мишката обещавала да му стори добро, и я пуснал.
	По-късно ловци хванали лъва и го вързали с въже за едно дърво. Мишката чула лъвския рев, дотърчала, прегризала въжето и казала:
	— Помниш ли, ти се смееше, не мислеше, че аз мога да ти сторя добро, а сега виждаш — случва се и от мишка добро.
