	[* В този сонет поетът повтаря, но с още по-дълбоко убеждение, казаното вече неведнъж за любовта, която упражнява ужасна, смъртна власт върху стареещото му сърце. — Б.пр.]
P>
	Ако на младост слабата жарава,
	разяжда в миг сърцата ни зелени,
	горял преди, сред искри настървени
	и взидан в старостта, какво ще правя:

	Ако бегът на времето оставя
	живот и сили много намалени,
	какво ще сторят с дните ми броени
	пожарът и любовната забава?

	Ще сторят туй, което се очаква:
	на пепел, вихри горди, милостиви
	ще ме спасят от червеи досадни.

	Че ако млади огън ни разплаква,
	тъй сух и в пламъци така грабливи,
	нима духът ще трае в жили ядни?
P$
