P>
	Какво остава от една жена, напълно мъртва
	(умря наскоро след Деня на майката
	и не остана даже след молбите ни) защо ли
	през май повяват ветрове, а въздухът е твърд

	преди тринадесет години тя започна да умира
	и месец подир месец, ден след ден живя с превито тяло
	а после една сутрин всичко свърши за какво ли
	букетче момини сълзи, съпруг и две деца, наследство за всемира

	и за какво ли, а жената, дето тука пише
	на възрастта на мъртвата жена, когато тя
	сегашната жена роди сред болки, после остро хъхреща
	и мълчалива над гърнета, другата все пише

	родена от напълно мъртвата жена
	която казваше това (дете), а друго вършеше
	(чорапи кърпеше, и нокти режеше, и гледаше в очите)
	оставяше и все оставяше, бе изоставена от Бог набожната жена

	но изоставена е силна дума, кой остана, кой вървеше
	кутии с прибори, възглавнички с кръстосан бод, постелки, вази
	кой жали, кой разпитва, все остават простосмъртните въпроси
	докато тя дори на косъм, на нищо вече не висеше.

@@	1977
P$
