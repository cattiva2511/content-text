	[* Сонетът, в който продължава да отзвучава скръбта по Витория Колона, изразява чувство за безсмислеността на любовта за едно старо и уморено сърце. — Б.пр.]
P>
	Върни деня, когато бе свободна
	за моя огън сляп дори юздата;
	погребаният образ, яснотата
	и добродетелта богоугодна.

	О, стъпки чести, морни!… Днес негодна,
	с години натежала е снагата.
	Но ако пак желаеш ми душата,
	върни жарта в гръдта сега безводна*.

	И ако туй си ти, че ти обрече
	рода ни смъртен на сълзи горчиви,
	не ще те разтуши, Любов, старика.

	Духът ми оня бряг достига вече,
	где търси, скрит, стрели по-милостиви —
	не лумва пак горената борша.
P$
	[* Която не ражда сълзи. — Б.пр.]
