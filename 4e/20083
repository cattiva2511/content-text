	[* През 1522 г. Микеланджело гостувал на своя приятел Луиджи Дел Ричо в Рим, за когото написал и петдесетте епитафии в памет на племенника му. По време на това гостуване поетът тежко се разболял, но благодарение на горещите грижи, с които бил окръжен от приятеля си, възстановил своето здраве. По-късно, неизвестно по какви причини, отношенията между двамата рязко се помрачили. Тези събития именно предизвикали и написването на горния сонет, който изразява чувство на горчивина от една незаслужена обида и съжаление за загубено приятелство. — Б.пр.]
P>
	И под меда любезността безкрайна
	обида смъртна за честта ни крие
	и тегне тъй, че може да изтрие
	от грижите Ви всяка диря трайна.

	Надеждата събудил, примка тайна
	поискахте честта ми да обвие;
	жарта на любовта гасите Вие,
	а тя да пламне иска — всеотдайна.

	Поддържайте, Луиджи мой, лъчиста
	оназ признателност, че пак живея,
	пазете я от бури ядовити.

	Враждата всяка благодарност чиста
	руши; пред дружбата благоговея,
	но сто усмивки не сушат сълзите.
P$
