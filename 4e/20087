	[* Вдъхновен от чувството към Витория Колона, този сонет е забележителен с двете си терцини, които особено ясно изразяват нео-платоническата концепция за двата вида любов: плътската, която няма друга цел, освен продължението на рода, и духовната, която се стреми към божественото съвършенство. — Б.пр.]
P>
	Невинаги вина стипчива крие
	на пламъка надменен красотата,
	ако сърцето стапя той в отплата,
	та дивно острие да го пробие.

	Щом Любовта крилете с мъх покрие,
	жарта ни тленна литва в далнината
	и става първи праг към светлината,
	за да достигнеме твореца ние.

	За Любовта говоря възвисена,
	различна, о, жена, че не подхожда
	в онази да горят сърцата смели.

	Едната към небе е устремена,
	а другата в земя и плът захожда
	и със лъка пронизва низки цели.
P$
