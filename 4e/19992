P>
	Улицата гъмжи от несретници,
	а ти носиш главата си
	като печалба от лотарията.
	Това ти можеш.
	Рисуваш цветя по колата си,
	вместо да я подпалиш.
	Така не виждаш нещата толкова черни.
	Често пътуваш ей тъй, без посока,
	и се прибираш в добро настроение.
	По принцип не даваш да ти развалят вечерта —
	при нужда глътваш две хапчета
	и отново си свежа и румена
	до най-крещящото противоречие:
	фучиш срещу целия ад,
	а ми отнемаш въздуха с дима на цигарата си;
	мечтаеш за рай на земята,
	а се натряскваш до смърт.
	Никой не ти попречва.
	Твой си е този живот,
	тази весела пустош, това линеене
	по най-лекомислен начин.

@@	1984
P$
