	[* Мадригалът е писан между 1541 и 1544 г. и разработва едно нео-платонично разбиране. Тук той развива схващането, че красотата не се поражда в сетивата, защото изхожда от небето и се възвисява към него. — Б.пр.]
P>
	За вярна мярка в моето призвание
	денят рожден ми даде красотата —
	в двете изкуства лъч и огледало;
	да мислиш друго, е лъжа, незнание.
	Окото ми въздига над земята
	онуй, що в цвят и камък е мечтало.

	Ако присъда глупава, менлива
	на усет сляп отдава туй, което
	отвежда горе всеки ум възвишен,
	от тлен към хубост взорът не отива,
	че слаб, той взрян нагоре е, в небето;
	да литнеш сам — това е блян излишен.
P$
