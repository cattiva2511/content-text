	[* С този сонет — драматичен, пълен с искрено страдание и дълбока вяра, започва поредица от стихотворения, с които поетът се подготвя за смъртта и които биват прекъснати от смъртта. По сила и дълбочина те се нареждат до най-хубавото в поезията на Микеланджело, съперничейки на сонетите за нощта и огъня. Нашето факсимиле показва един лист с ръкопис на сонета и откъси от други творби. — Б.пр.]
P>
	Смъртта си знам — не знам часа си сетен;
	нетраен е животът на земята:
	той радва усетите, но душата
	ме моли да не бъда дълголетен.

	Светът е сляп, позорът безпросветен
	потъпква тук на доблестта делата.
	Помръкват смелостта и светлината;
	пред истината фалш е предпочетен.

	Защо очакваното бавиш, Боже?
	Когато вярващият много чака,
	надежда губи, а духа загива.

	Какво, че светлината ни предложи,
	ако смъртта завари ме без всяка
	защита и ме връхлети горчива.
P$
