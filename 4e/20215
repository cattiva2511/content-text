P>
#	I.

		И сега ти си Дув сред последната стая на твоето
	лято.

		Дъждовник пълзи по стената. И с кротка глава на
	човек той разлива смъртта там на лятото. „Аз искам
	да падна в теб, тесен живот“, крещи Дув. „Празна свет-
	кавица, тичай по моите усти и проникни в мене!“

		„Обичам да се заслепявам, да се отдавам докрай на
	земята. И да не зная какви зъби студени ме облада-
	ват.“


#	II.

		През цялата нощ те сънувах хартиена, Дув, за да
	си по-подходяща за пламъка. Статуя беше, зелена
	съпруга на ствола, за да се радва по-силно на твойта
	пламтяща глава.

		Изпитваш под моите пръсти жарта как спори с
	твоите устни: аз виждам как ти се усмихваш. Защото
	разсъмване в теб от искри заслепява.


#	III.

		„Гледай ме, гледай ме, вече избягах!“

		Близо до тебе съм, Дув, и ти светя. Сега между нас
	е единствено лампата каменна, малката сянка спо-
	койна, ръцете ни вече от сянка очаквани. Но изнена-
	дан дъждовник, стоиш неподвижна.

		Ти, изживяла момента, когато най-близката плът
	се навлича с познание.


#	IV.

		Така се оказахме ние пробудени точно среднощ в
	битието. И храст се отмести.

		Прекъсване тайно, посредством коя ли възкръснала
	птица кръстосваше ти тъмнините?

		В коя ли осъмваща стая се връщаше ти, там където
	зората усилваше ужаса върху стъклата?

	* * *

	Когато пак дъждовникът излезе, слънцето
	бе вече много ниско върху цялата земя,
	скалите се накичиха с това лъчисто лято.

	И вече то прекъсна тази сетна
	привързаност, каквато е сърцето спрямо сянката.

	Раната му сътвори в скалист пейзаж
	мястото, където да умре под неподвижен свод.
	Обърнато към всичките стъкла лицето му
	се освети от старите дървета на смъртта.


	Оранжерията ще ти бъде местожителство.
	На подредена маса в съвършено друга светлина
	ще приспиш ти своето сърце.

	Дув ще бъде името ти надалече между камъните,
	Дув дълбока, черна,
	неотстъпваща вода, където моето усилие се губи.
P$
