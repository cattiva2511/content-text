P>
	IV / 1

	Каквото виждахме, не беше вярното: кръвопролитие.
	Виждахме процеждане, обагряне, тъй както се обагря шумата

	(Само че по-бързо) виждахме учудване, опипване на
	Влагата, която беше кръв. Ако видяното е случване

	Нещо с нас се случваше. А виждахме как шлемовете ни се свличат
	През раменете, виждахме как се топи калаят, капеше

	Но малка част оставаше, беше стрела, а в пламъци догарящ
	Как някой рухва, виждахме го ден след ден, все още жив

	Виждахме облещени очите, нескрити от наочниците
	Виждахме летеж в дъга и как пробожда нечия длан

	Някой почти вече мъртъв. Виждахме крещене в гърлото
	Гъргорене, виждахме отвесни линии на карти за игра. И разрез.

@@	2005
P$
