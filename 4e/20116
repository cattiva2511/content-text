	[* Въпреки лекото и нетипично за Микеланджело течение на стиха, както и въздушната образност, издаващи влиянието на Петрарка, сонетът искрено изразява огорчението на поета от сдържаността и студенината на Витория Колона. Това кара изследователите да го отнасят към началото на тяхната сърдечна привързаност. — Б.пр.]
P>
	Върнете, о, потоци на очите,
	вълните на невашето течение,
	понесли ви с растящ напор, с кипеше,
	нечакани за нрава на водите.

	Ти, въздух гъст, потулил светлините
	за взора скръбен, взел на съхранение
	дъха, върни го; мрака с озарение
	смени над образа си за гледците.

	Върни, земя, следите на нозете,
	дорде тревата им отнета никне,
	върни ми жалбите ти, ехо глухо.

	И погледите вий, зеници свети,
	та друга красота дано обикне
	сърцето ми, ако за Вас е кухо.
P$
