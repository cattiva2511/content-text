	[* „Този мадригал е посветен на Витория Колона и разкрива с оригиналност и сила надчовешкото виждане, достигнато от поета, издигнал се постепенно от една човешка страст до религиозно отдаване на духа“ — Пиколи. — Б.пр.]
P>
	Мъжът в една жена — това е Бога;
	той през устата й мълви,
	така че, слушайки, уви,
	да си принадлежа от днес не мога.
	Но вярвам, в тази участ строга,
	от себе си веднъж отнет,
	да бъда благ към себе си тогава.
	Така над похотта убога
	пришпорва ме лика й свет,
	че всяка чужда хубост смърт стаява.
	О, ти, която през такава
	вода и огън* водиш в радост съща,
	към мен недей ме никога възвръща.
P$
	[* Вода и огън, разбирай: сълзи и страсти. — Б.пр.]
