	[* Въпреки влиянието на Петрарка сонетът се извисява, особено в края си, с необичайна и силна образност. Посветен е навярно на Витория Колона. — Б.пр.]
P>
	Отблизо и далеч достигам с двете
	очи явленията на лицето,
	ала на стъпките, жена, отнето
	е правото да пренесат ръцете.

	Душата цяла е, ума ми в ред е,
	и с погледа възлиза там, където
	виши се хубостта ти — туй, което
	плътта не може и върху нозете.

	Натегнала и смъртна е: безкрила,
	едва следи на ангела летежа
	и само с поглед се задоволява.

	Ах, ако горе имаш тази сила,
	око стори от мойта плът невежа,
	че цял да ти се насладя тогава!
P$
