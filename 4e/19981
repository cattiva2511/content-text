P>
	Да бяха дланите ви като пеперудени криле
	бели като мрамор и с прашец
	задвижени надолу тръшнати в земята
	обиграност в костите, промяна в одеянията
	тъй сухи и чевръсти като ремък на камшик
	голяма и блажена изтощеност след пътуване
	пътуване, като почивка посред бягство
	от другите пътувания, тръгнали и нивга
	непресъхнали в потока на речта, безбрежен
	един роял клавишите да бе издигнал
	безкрайна музика от него би изтекла
	като дар разглежда арката на дланите
	дарени са догадките, бездейните сандали
	щом звънне тон и как —
	едва разцъфнало цветчето на тревогата и вече
	задушено от магарешки бодили и трънаци
	завихрени спиралите на пепелта и ударът на пръстите
	неуморими (остри като молив) вие се сближихте с мен
	подадохте ръка, трепереща, безкрай нетърпеливи
	безкрай далечни сиви хълмове пред погледа, клавишите
	и черните и белите покрити с лишеи, и цвилене
	на много ката муселин надиплени, и ето дрехата
	попаднала в ръцете без слова без копчета
	опипана, ала презрамките пристигат на тълпи и кашлят
	без слова в дълбоката беззвездна нощ
	в която зверовете бдят, уши и поглед
	като кратери, да бяхте бързали през вековете
	като през гори разпукани сред бурелома.

@@	1995
P$
