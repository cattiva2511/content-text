	[* „Не може да се каже дали това е ритмична проза, писана само като такава, или първа наброска, която впоследствие трябвало да бъде версифицирана: налице е обаче творба, която разкрива особена близост с нашата съвременна чувствителност. Тази проза притежава напрегнат и мощен ритъм, тържествено и спокойно развитие, което прави още по-трагичен диалога между живота и смъртта. Четейки го, спонтанно си спомняме за Есхил, като свободният ритъм на словото същевременно остава странно съвременен.“ (Пиколи) Предполага се, че откъсът, за който става дума, е писан след ноември 1523 г., не много след избирането на папа Климент VII, който поискал от Микеланджело да ускори работите по гробовете на Медичите, започнати в 1521 г. — Б.пр.]
P>
	Денят с Нощта* говори и нарежда:
	— До смърт доведохме със бързия ни бяг
	херцога Джулиано;
	и справедливо е да иска мъст, тъй
	както прави.
	Мъстта е в туй,
	че имайки го мъртъв тука,
	той мъртъв светлината ни отне и със
	затворени очи притисна
	и нашите, които вече не блестят
	из този свят.
	Какво ли с нас би сторил, ако беше жив?
P$
	[* Диалогът се води между „Денят“ и „Нощта“ — двете статуи, които украсяват гроба на Джулиано Медичи. — Б.пр.]
