P>
	Странно, как се променят звуците. В столетието на цигулките
	Трошенето на охлювни черупки беше музика. А екотът
	От хвърлени зарове поддържаше с кокален звън такта на пищни банкети.
	Скоро това вършеха маршови стъпки, скърцащи върху мушелкалк, траен шум
	И апел към прибоя, като гръм от оръдие, отекващ далеч.
	Всичко, дрънкане на вериги, трополене на мазни варели, съскане на парни котли
	Белязваше простора, докато църковният кораб се превръщаше в машинно хале.
	Камбани и чукове фразираха деня, а колела и валци
	Пръскаха кал върху акордите. В подредените ноти повяваше вятър.
	Оттук нататък бе всяка молитва отричане, търсенето на полутонове —
	Изящна игра с ехото на ехото… Vanitas* за паралитици.
	[* Суета (лат.) — Б.пр.]
	Как гледаше ти удивен на брега плоските камъчета, които безшумно,
	Първо леко, а после натежали, галеха водата. Плажът,
	Разровен от нервни семейства, бе под оставения боклук
	Тих, освен едно-единствено радио. А че чайките крещяха като ученици
	Беше измама за изостреното ухо в предисторическия пейзаж
	От треви, безшумно растящи, и варовик, смлян на прах.

@@	2001
P$
