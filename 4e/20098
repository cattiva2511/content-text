	[* Някои критици предполагат, че този сонет изразява чувствата на поета при раздялата му с неговия млад приятел Фебо дел Поджо. Други обаче са убедени в неговата връзка със смъртта на Витория Колона и ние сме склонни да дадем право на тях. — Б.пр.]
P>
	О, трябваше, докато Феб изгаря
	рида, честит да литна от земята,
	когато можех, грабнат от крилата,
	смъртта си да смекча и да преваря.

	Сега го няма; бясната надвара
	на дните всуе чаках от съдбата
	да спре; пред двер заключена душата
	престъпна спря без благодат, без вяра.

	Като криле над планина голяма
	лъчите бяха, Феб — прострян в нозете*
	смъртта тогаз бе чудо, бе спасение.

	Умирайки без тях, душата няма
	да се въздигне; споменът не свети,
	а след бедата няма утешение.
P$
	[* Точният превод на тези стихове гласи така: „Перата (сиреч лъчите) бяха за мен криле, ридът — стъпала, а Феб в нозете ми“. — Б.пр.]
