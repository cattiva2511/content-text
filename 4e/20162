	[* С този сонет — драматичен, пълен с искрено страдание и дълбока вяра, започва поредица от стихотворения, с които поетът се подготвя за смъртта и които биват прекъснати от смъртта. По сила и дълбочина те се нареждат до най-хубавото в поезията на Микеланджело, съперничейки на сонетите за нощта и огъня. Нашето факсимиле показва един лист с ръкопис на сонета и откъси от други творби. — Б.пр.]
P>
	Непожеланото желал бих, Боже!
	От пламъка ледът дели сърцето,
	души го; мамят стиховете, гдето
	перо с душа едно да са не може.

	На думи любя те, но обич, Боже,
	не стига до сърцето ми; обзето
	от гордост зла и чуждо на небето,
	за милостта то не разтваря ложе.

	Разкъсай булото, срути стената,
	която — неподатлива — забавя
	лъчите ти — за мене угасени,

	дари духа ми сляп със светлината
	предречена, та да гори в забрава
	сърцето ми с искрите въжделени.
P$
