	[* Сонетът е свързан със смъртта на Витория Колона. Върху гърба на листа, чрез който е достигнал до нас, е нарисуван старец с брада, възкачен от една глава на глиган, странно напомняща за самия Микеланджело. Старецът гледа торса на немлада вече жена, с гордо и скръбно лице. Фрай, един от големите познавачи на Микеланджело, който пръв публикува тази рисунка, я идентифицира с образа на самата Витория Колона. — Б.пр.]
P>
	Когато повелителят на всяка
	въздишка моя от света замина,
	природата, дарила го, застина
	от срам, а който го видя, заплака.

	Не се гордее и смъртта, че в мрака
	светилото на светилата мина,
	а Любовта взе връх и тя с дружина
	светци живей над нас и в нас — двояка.

	Така смъртта жестока се опита
	звънът на чистотата да удави,
	на мрак духа й светъл да обручи.

	Но всуе: от словата й полита
	лъча, каквато жива не отправи,
	а раят само мъртва я получи.
P$
