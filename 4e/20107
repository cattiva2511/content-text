	[* Според Гуасти този сонет бил намерен върху гърба на едно писмо от някой си Пиетро Антонио, което не носи дата. Вдъхновен като предишните от приятелството с Кавалиери, той се отличава от тях по дръзките и неповторими сравнения, които вече разкриват близост с образния свят на големия художник, „измъчван от никога нестихващо вътрешно безпокойство, вглъбен в своя блян по една непостижима красота и една непостижима наслада“. — Б.пр.]
P>
	Грижовна с друг, към себе си жестока,
	за скръб се ражда бубата презряна:
	обвивката от другиго желана
	щом смъкне, сключва със смъртта оброка.

	Да би желала участта висока
	за живата снага да дам премяна
	от тялото ми мъртво във замяна,
	край камък бих я свлякъл като смока.

	Да беше моя вълната, която
	гръдта му е обвила като риза —
	и денем щяхме да сме неделими;

	или пантофите, върху чиято
	основа с две колони той възлиза —
	аз бих го носил тъй една-две зими.
P$
