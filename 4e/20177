	[* Младият флорентинец Джовани ди Карло Строци (1517–1570) написва следната епитафия, вдъхновен от внушителната Микеланджелова статуя „Нощта“:
P>
#	Пред „Нощта“ на Буонароти

	Нощта бленува със закрити взори,
	от ангел някой в камък издълбана,
	но тя живее тук от сън обвяна:
	докоснеш ли я, ще ти заговори.
P$
	Погълната от съзерцанието на едно трагично братство със смъртта, тази творба украсява гробницата на Медичите във Флоренция.
	Отговорът на Микеланджело изразява цялото отчаяние на поета от продадената и потъпкана свобода на Флоренция, която той бранил при обсадата през 1530 г., и цялото му негодувание срещу тиранията на Алесандро де Медичи. — Б.пр.]
P>
#	Отговор на Буонароти

	Ценя гранита, спотаил забрава.
	Докато царстват срам и престъпление,
	да бъдеш сляп и глух, е избавление.
	По-тихо! Шшт! Съня недей смущава!
P$
