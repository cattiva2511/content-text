	[* Сонетът носи датата 6 януари 1529 г. Не е известно кому е посветен, но единодушно се отхвърля възможността да бъде вдъхновен от приятелството на поета с Томазо ден Кавалиери, което започва в Рим две години по-късно. — Б.пр.]
P>
	И разумът от мен се възмущава,
	макар че, любейки, очаквам щастие
	и с примери жестоки, с безпристрастие,
	срамът ми с думи тежки назовава.

	— Туй живо слънце само смърт раздава
	и тя не е за нов живот причастие*,
	ала ръката, дадена с участие,
	отхвърлям аз, поел към смърт такава.

	Знам раната си и познавам цяра;
	ала сърце не мое в мене бие**
	и дам ли му се, трови ме всецяло.

	Сред двата вида смърт е господаря:
	отхвърлям тази, другата се крие;
	а мрат в очакване душа и тяло***.
P$
	[* Точният превод на горните два стиха гласи: „Какво ще получиш от това живо слънце, освен смърт, и то не като феникса?“ (сиреч без възкресение). — Б.пр.]
	[** Точният превод на горните два стиха гласи: „От другата страна (на гърдите) живее друго сърце (сиреч разумът), което толкова повече ме убива, колкото повече му се поддавам“. — Б.пр.]
	[*** Последната терцина трябва да се разбира така: Любовта (сиреч моят господар) се намира между двата вида смърт — духовната и физическата; ако победя страстта, умира тялото, ако се вслушам в разума, умира душата. — Б.пр.]
