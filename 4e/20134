	[* От по-свободния и чувствен тон на този сонет може да се заключи, че той не е посветен на Витория Колона, а на друга, неизвестна жена с изключителна красота. Но той може да се отнесе също и към първия период от любовта на художника към поетесата, когато той не е можел да остане безчувствен и към нейните физически прелести. — Б.пр.]
P>
	От сладък плач в смеха жесток и болен,
	от вечен мир в покоя мимолетен
	попаднах: гдето Бог е безответен,
	там усета владее самоволен*.

	В гръдта ли е виновника неволен,
	или е в погледа ти искрометен,
	от рая взет, не знам, но по-приветен
	за мене става, расне ли охолен.

	Небесна, хубостта ти неменлива
	сред нас под небесата се възправя
	и пламвайки, аз диря утешение

	в това, че редом с теб, не сме такива**.
	Ако смъртта ми Бог ти поверява,
	кой би възкликнал срещу туй решение?
P$
	[* Първото четиристишие трябва да се разбира така: от сладките сълзи на благородните мисли попаднах в мъчителните радости на любовника, сиреч замених желанието за вечен покой с това за мимолетна радост, защото там, където истината (божествената истина) мълчи, т.е., когато ние сме я загубили от погледа си, се възцарява чувствеността. — Б.пр.]
	[** Не сме „неменливи“, сиреч безсмъртни. — Б.пр.]
