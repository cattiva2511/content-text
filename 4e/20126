	[* Както в най-оригиналните си творби, така и в този сонет поетът обобщава със своя скулптурен и мъжествен стил натуралистични образи, разработвайки една от любимите си теми — преминаването на земния живот във вечността. — Б.пр.]
P>
	Таи се в камъка приятел верен —
	изтръгнат, огънят го очертава,
	гори, руши го той и оживява,
	в света прелял, към вечността измерен.

	Ако в пещта изтрае, пек безмерен
	и студ надмогва, стойност получава
	и сред избраните души тогава
	от ада се завръща — чист, уверен.

	От мен изтръгнат, в себе си разтваря
	ме огънят — игра в гръдта ми скрита:
	по-жив ще бъда в студ и после в лято.

	Сред прах и дим, на огъня в разгара
	живял, кален ще бъда до насита;
	не от желязо съм кован — от злато.
P$
