	[* Мадригалът развива една от любимите теми на поета, който търси в мисълта за смъртта щит пред любовта и спасение от мимолетните огорчения. — Б.пр.]
P>
	Ако страха си от смъртта
	избегне някой или го прогони
	там, гдето той се ражда и полита,
	могъща, Любовта
	печати зли, изконни
	над туй сърце любезно ще опита.
	Ала душата упорита
	на смърт и милост тайно се надява —
	обреченият в оня страх е впит,
	пред който страховете са химерни.
	И срещу нова красота,
	висока, горда, обещава
	страха непроницаем щит
	пред милостите й високомерни.
	Кълна Ви се, неверни,
	от нея, дето сълзите осмива,
	избавя ме тоз, който ме убива.
P$
