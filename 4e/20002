P>
D>
	На Паул Хофман
D$
	Откакто вече не заплиташ късовете
	на погребаното в допълнителна картина,

	откакто дириш безсловесността,
	ала зовеш мълчащите отвътре базилиски,

	същевременно обаче, щастие, до тебе
	малката, богинята излязла с мрежата,

	но ти не тръскаш вкаменените дървета,
	взираш се, парченце от сковаността, в лика й,
	от памтивека като нея, некристализирал камък,
	не лава, не базалт, нито порфир,
	също не и туф, никакъв строителен материал,

	откакто ти, несвикналият с чакане, очакваш:
	избавление чрез поглед или длан
	на все тъй още неоткритата, Единствената,

	откакто се надяваш да намериш плодове с незнаен вкус,
	дебелоглаво, сякаш не познаваш делата на Каин,
	сякаш празен си, неоткровен, неистински в очакването,
	доволен само от играта на рибаря,
	доволен само, сякаш си дете, да вярваш в нея,

	откакто е така, до метода* се свежда всичко.
	[* „Макар че това е лудост, все пак има метод в нея!“ — „Хамлет“, II, 2 — Б.пр.]

@@	1995
P$
