	[* Мизантропът в Капри — алюзия за римския император Тиберий (42 пр.Хр.-37 сл.Хр.), прочул се с жестокостите си и грозния си разврат — Б.пр.]
P>

	Нали, карат ви да се страхувате, моите пръсти,
	Тъй дълги и кокалести, десет криви изсъхнали клонки.
	Какво се говори? Че съм можел с левицата да пронижа ябълка?
	Не само това, скъпи приятели. Също и някое опулено око.
	Както и писмото, което ме ласкае с намигащи кратички думи.
	Нямам нужда от метален бокс, достатъчни са ми пръстите —
	Същите, с които ям раци и подкачам малки деца.
	Както плясваш муха на масата и тя после кръжи
	И умира на пода, така зашлевявам в лицето учудения.
	Което изглежда като милувка, нежно движение,
	Е най-опасният мой удар. Нали, от него гори
	И остават кървави белези. Веднъж набелязал врага,
	Напълно съм сигурен, ще се намери човек да го премахне наместо мен.
	Аз обаче се отдалечавам, скърбящ. Заколението ме отвращава.

@@	1999
P$
