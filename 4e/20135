	[* И този сонет се отнася навярно към началото на връзката между поета и Витория Колона. — Б.пр.]
P>
	И милостта подобно скръб ще смаже,
	жена, крадеца, от палача воден,
	смразен от страх, отчаян и негоден
	за бягство, ако изход се покаже.

	Така и твоят дар не ще предскаже
	на мъките ми краят непреходен;
	макар и снизходително проводен,
	от плач по-силно той убива даже.

	Тъй с новината сладка и горчива:
	различни, в миг убиват ни и двете,
	разпускайки и свивайки сърцето.

	И ти, която Любовта налива
	със красота, спестявай даровете
	отрадни, че убива и небето.
P$
