	[* Гандолфо Порино, художник от Модена и любовник на красавицата Манчина, помолил с един сонет Микеланджело да покаже „красивото лице на онази, която била истинско чудовище по нрав“, като извае или изпише нейния бюст. Поетът се шегува с поканата и отговаря любезно с този сонет, като използува римите, употребени от Порино. Той твърди, че земната хубост на жената вече няма значение. Важи само „новата“ хубост, която й придава прошката господня. С нея и със спасението на грешната душа трябва да се задоволи всеки ценител на „вечната красота“. — Б.пр.]
P>
#	Отговор на месер Микеланджело на месер Гандолфо по повод стиховете за Манчина

	Високата й нова хубост — горе
	аз бих почитал — не в света престъпен.
	(Със „Леворъка“ — прякора скалъпен —
	тълпата сляпа хубостта оспори.)

	Роди се тя в смъртта; не мога стори
	това на лист и в камък недостъпен;
	но образа й хубав, жив и тръпен
	на Вашата надежда ще говори.

	Ако и разума ни побеждава,
	тъй както слънцето звездата, редно
	е за това да я ценим — не споря.

	Но щом и Бог я претвори такава,
	според желанието Ви последно,
	едва ли бих могъл това да сторя.
P$
