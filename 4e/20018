P>
	Едната смърт настъпва
	преди другата.
	Дъх и дим.
	Димът дъха угася.
	И мълчание.

	Ала понякога една цигара
	е последната опора. И по-скоро
	изпълнява обещанията си.
	Между пожълтели пръсти
	гори като любов и става пепел
	като измяна. Дъх и дим.

	Трите пръста, с които се кълнем, превити
	около цигарата: за да
	не се отричаме от клетвата.
	Джордано пак гори на Кампо ди Фиори.
	Камбаните на Санта Мария Маджоре
	кънтят все още за аутодафе.

	Дъх и дим.
	Димът дъха угася.
	Та с обгоряла длан
	да пишеш върху огъня.
	Пределите на немския език са
	минирани с убийствени случайности.
	Едната смърт предваря другата.

@@	1992
P$
