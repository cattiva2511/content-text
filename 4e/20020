	[* Ceci n’est pas un homme — Това не е човек (фр.) — Б.пр.]
P>
E>
	Femmage à Magritte*
E$
	[* Почит към Магрит (фр.) — Б.пр.]
	То има два крака държи
	на това вярва че са
	му важни колкото по-дълго
	толкова повече май предпочита
	рибешка опашка.

	То има глава поклаща я
	кима с нея докато му се
	замае съгласява се
	& възразява отслабва & наддава:
	то има тежест

	То е научило и език
	с устата си казва
	„Аз“ наистина е забавно
	но то не се смята
	за смешно

	То има очи вижда пред
	себе си вижда и какво го застига
	То има уши чува каквото
	подобава но то не му
	подобава

	То е от среден род но това
	няма смисъл то има своите
	правила граматиката му е
	нездрава но това е без значение
	— то отминава

	То настойчиво говори по телефона
	като човек

@@	1993
P$
