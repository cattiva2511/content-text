	[* Мадригалът, който издава влияние на Петрарка, е посветен на Витория Колона. С него започва един цялостен цикъл стихотворения, предназначени вероятно за печат, който разработва мотива за любовта, превъзмогната от вярата, мисълта за небесния живот като освобождение от земния. От него ние предлагаме на читателя 22 стихотворения, едно, от които е и отговорът на Буонароти на епитафията на Строци. Тъй като всички тези стихотворения са третирани от нас като самостоятелни творби, ние си позволихме да поставим по примера на Райнер Мария Рилке този отговор в началото на настоящата книга. Последователността на останалите стихотворения може да бъде проследена чрез номерацията в скоби, която указва именно хронологическия ред на заглавията, следван от пълните издания на Микеланджело. — Б.пр.]
P>
	От мен не могат вече пи наслада
	очите свети, както аз от тях,
	отвръщайки на сладък смях
	и облик дивен с плач и със досада.
	Лъжовна си, надежда за отрада!
	Как може светлината на денят
	да бъде тъй различна с красотата
	от нрава ми и същината,
	че пламнал аз, с мен те да не пламтят?
	Сред две лица от тъй различна плът,
	гневи се любовта и окуцява;
	не казвайте, че милост има тя,
	ако в сърцето сипва лава,
	а от очите ми тече вода!
P$
