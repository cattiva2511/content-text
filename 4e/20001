P>
	Ти не съществуваш.

	Мълчиш с цяло гърло.

	Повръщаш деца, вместо да ги раждаш.

	Където ходиш, то е с чужденци. Краставо животно!

	Как съм можел някога да те обичам?
	След тебе не обичам вече никой град.

	От многото изкуствена коса на твоите проститутки
	лицето ти изглежда сякаш е забравено от Бога.

	Дайте ми разтухата на кръчмите!

	Зимата ще те изтърси от календара,
	астматичен капан, воняща мутра,
	жълта урина в сивия сняг.

	А твоят студ ме пари
	както никой друг.

@@	1994
P$
