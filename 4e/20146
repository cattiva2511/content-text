	[* Това е един от най-хубавите мадригали на Микеланджело. В него съзерцанието на художника и влюбения, наблюдаващ циклите на природата и световния ритъм, който слага край на всичко, се превръща в удивление от последното очарование на търсената красота. — Б.пр.]
P>
	В годините и в техните обрати
	мъдрецът, вече наближил смъртта,
	от плът лика на мисълта
	правдива в камъка корав намира.
	До висотите непознати
	се стига късно; сетне се умира.
	Така природата сподиря
	от ден във ден, от образ в образ нов,
	зареяна високо, красотата,
	но срещне ли я, малко й остава.
	Затуй страха суров
	от сливането им с чудата
	храна желанието препитава.
	Как бих могъл тогава
	пред облика ти дивен да узная
	гнети ли, радва ли ме на земята края?
P$
