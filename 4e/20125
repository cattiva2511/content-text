	[* В този мадригал поетът повтаря по-ясно, макар и по-малко изразително сравнението, върху което е изграден предишният сонет: тъй както бог разполага в камъка фигурата, която майсторът трябва да извлече, така несъвършената повърхност на тялото скрива съвършенството на душата. — Б.пр.]
P>
	Тъй както с дялането се възправя
	от камъка корав една
	осанка жива, о, жена,
	с отломките отнети му растяща;
	така творбата хубава стаява
	душа тревожна и трептяща
	под булото на грубата си плът,
	под своята кора дебелоствола.
	Ти само можеш да свалиш
	от недодяланата гръд
	онуй, което не е нейна воля.
P$
