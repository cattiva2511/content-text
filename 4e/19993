P>
	Вие, жени, насаме с хладилника,
	свързани с парцала за прах,
	с един живот без любов,
	погрижете се за момчетата,
	които скучаят по улиците
	и гледат как миете прозорци,
	възхищават се тайно на вашите гърди,
	на божествените ви бедра —
	подарете им усмивка, защото
	за вас те бленуват.
	Облекчете им летните мъки,
	освободете ги от техните кожени якета,
	от техните тенекиени думи
	и хромирани чувства, покрийте
	тръпнещата им голота с целувки.
	Бъдете добри към утрешните мъже, мили мои,
	задоволете с тях желанията си;
	попречете им да станат и те като другите,
	жестоки и хладни,
	а цъфтящите им жени да униват
	насаме с хладилника и парцала за прах,
	в един живот без любов.

@@	1984
P$
