P>
	нещата които виждаш в страничното огледало
	са по-близо отколкото си мислиш
	момичето под пожарната стълба
	разтворените й устни в рамката
	на зазиданата врата черното
	кожено яке пред жълтия тухлен
	зид белият ластик за коса
	който си спомняш по-лесно
	отколкото очите й зеници
	точки наплюти от мухи капки
	кръв или червило номер
	за дъжда е все едно оставя
	само едно петно и с мръсни ръце
	продължава нататък през
	задни дворове тесни като
	асансьорни шахти смесва
	бензина в колонката и
	изчезва в дупките
	на телефонната слушалка млад
	мъж със светлосиня кърпа на главата
	лениво я притиска към брадата си
	няма понятие накъде но
	трябва да тръгваме говори с
	брадичката си и кара света
	да го мисли за укрит
	не вижда фотографа
	който в мъртвия ъгъл
	търси сянката си разстоянието
	между теб и мен се наглася
	от самосебе си и чакаме докато
	самоснимачката преброи
	на пръсти секундите
	белезите по ръката ти
	докато я протягаш от
	прозореца и за миг
	не мога да видя нищо
	повече ти си по-близо до мен
	отколкото си мисля на тази страница

@@	2001
P$
