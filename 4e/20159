	[* С този сонет — драматичен, пълен с искрено страдание и дълбока вяра, започва поредица от стихотворения, с които поетът се подготвя за смъртта и които биват прекъснати от смъртта. По сила и дълбочина те се нареждат до най-хубавото в поезията на Микеланджело, съперничейки на сонетите за нощта и огъня. Нашето факсимиле показва един лист с ръкопис на сонета и откъси от други творби. — Б.пр.]
P>
	От тялото досадно разтоварен,
	беглец от този свят и битието,
	като отломък свърнах през морето
	от буря зла в покоя лъчезарен.

	Със длани пригвоздени, с легендарен
	венец, добър и милостив, лицето
	ти обещава милост за сърцето
	разкаяно, бряг за духа попарен.

	Пречистите очи не скланяй строго
	към миналото и с ухото свято
	недей води ръката справедлива.

	Измий с кръвта си моя грях и много
	ли са годините, полей богато
	със отзивчивост, с прошка милостива.
P$
