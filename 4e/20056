	[* Lost Angel — Паднал ангел (англ.) — Б.пр.]
P>

	ангел мой обичам мръсното ти
	лице изцапаната ти уста
	обезсърчените ти очи както
	стоиш безпомощно в супермаркета &
	не можеш да се платиш
	цигарите & никой не ти дава и пфениг
	за една твоя усмивка когато
	срокът на годност на предлаганите
	блянове за тебе изтече аз те взех
	със себе си & ти падна в леглото ми ИЗСТЪРЖИ
	ПЛЕСЕНТА ОТ СЪРЦЕТО МИ ПРЕКАЛЕНО УМОРЕНА
	СЪМ ЗА ТОЗИ СВЯТ събух ти
	обувките как само стъпваше накриво
	на своите токчета & в края на
	ескалатора едва не си счупи
	глезените пуснах една плоча
	дадох ти чаша & гледах как твоето
	евтино червило полепва
	по нея & ти със затворени
	очи все по-трескаво дърпаш от
	последната цигара която бе
	намерила в ръчната си чанта
	поисках да ти дам от моите
	но ти отвърна само с усмивка НЯМАМ
	НУЖДА ОТ ТЕБ & аз не знаех
	какво да направя излязох на
	балкона когато се върнах тя
	стоеше гола на вратата една сянка
	от плът изчезна в леглото
	още лежеше роклята й тъканта
	върху която ще спя докато
	някога я протрия
	с устните си & тебе
	ангел мой отново зърна в супермаркета
	застанал пред щанда с намалени
	стоки странно крилато същество с
	празни джобове изгорени пръсти &
	ти ще ме вземеш със себе си & в своите
	прегръдки & ще ми позволиш да остана в тях
	докато мога да полетя & изчезна

@@	1999
P$
