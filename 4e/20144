	[* С този сонет — драматичен, пълен с искрено страдание и дълбока вяра, започва поредица от стихотворения, с които поетът се подготвя за смъртта и които биват прекъснати от смъртта. По сила и дълбочина те се нареждат до най-хубавото в поезията на Микеланджело, съперничейки на сонетите за нощта и огъня. Нашето факсимиле показва един лист с ръкопис на сонета и откъси от други творби. — Б.пр.]
P>
	Да те съзре във всичко иска взора
	Щом смъртна хубост с огън ме обземе,
	то твоят огън моя ще поеме
	и в твоя ще горя без миг умора.

	О, Господи, молба към теб ще сторя:
	смени гнетящото и сляпо бреме,
	обнова в ум и щение навреме
	налей, в оскъдната цена, в позора.

	Ти прати тук душата ми нетленна
	и в тази плът все още слаба, морна
	я въплъти със участта й строга.

	Нима съдбата ни е неизменна?
	Бедняк без милостта ти животворна,
	аз знам: съдба променя се от Бога.
P$
