	[* Сонетът е посветен на Витория Колона. — Б.пр.]
P>
	Ти, дух блажен, със стоплящо старание
	живота в мъртвото сърце подклаждаш;
	сред люде знатни и блага ограждаш
	не друг, а стареца с предпочитание.

	И станал на очите достояние,
	ума ми вместо другиго услаждаш,
	в надежда крепка болката прераждаш,
	за да не ме гнети като желание.

	Намерил в тебе онзи, който има
	за мене грижа посред грижи разни,
	ти пращам благодарност боязлива.

	Че лихва би било недопустима
	да ти даря рисунки безобразни
	срещу речта ти хубава и жива.
P$
