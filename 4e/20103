	[* Вероятно и този сонет е посветен на Томазо деи Кавалиери. — Б.пр.]
P>
	Не знам осанка с мисъл тъй висока
	ни в сянка гола, нито в земно тяло,
	с която свойто щение изцяло
	да защитя от хубост тъй жестока.

	Далеч от теб, пропадам в паст дълбока,
	цена отдал на чувството преляло;
	побягна ли от него, наболяло,
	до смърт гнети ме с болката безока.

	Ала и в бяг да се спася, не бива,
	че хуква в двоен бяг и красотата
	и подир нея впускам се припряно.

	Очите ми с ръка Амур изтрива,
	за мъката предлагайки отплата;
	изкупеното с плач не е презряно.
P$
