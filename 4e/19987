P>
	Поех рекичката от детството на гръб
	с трева в устата с мъртви риби
	гърбът не ме болеше и с трева
	ни удар на весло ни члун, поех я
	без труд и я понесох надалеч в полето
	полето толкоз равни разчленени пътища
	ребрата бяха здрави също рамената
	не ме боляха, а в устата чужд език
	но твърде малка си оставаше рекичката безмълвна
	в голямото поле с трева в устата
	течеше и църцореше в една следа
	в голямото поле на разчленени небеса
	не бях си и помисляла, че ще я нося още
	с възхита с мъртви риби аз поех
	рекичката от детството тъй равна и безгласна днес
	устата и гърбът изправени към слънцето
	зелени стръмни склонове навред и я понесох надалеч

@@	2006
P$
