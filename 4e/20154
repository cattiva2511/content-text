	[* С този сонет — драматичен, пълен с искрено страдание и дълбока вяра, започва поредица от стихотворения, с които поетът се подготвя за смъртта и които биват прекъснати от смъртта. По сила и дълбочина те се нареждат до най-хубавото в поезията на Микеланджело, съперничейки на сонетите за нощта и огъня. Нашето факсимиле показва един лист с ръкопис на сонета и откъси от други творби. — Б.пр.]
P>
	Без теб ли съм, гадина по-презряна
	от мен върху пръстта не съществува.
	Душата твоя помисъл жадува
	и моли прошка — слаба, изтерзана.

	О, Господи, веригата кована
	с дара висок, за който все ратува
	духът, подай, че вярата лекува
	с благодатта ти всеки грях и рана.

	Голям ще бъде, колкото и чуден,
	дарът на даровете, че сполука
	без него в мир светът не ще намери.

	Кръвта си щедра дал, от нас прокуден,
	какво ще стане с милостта ти тука,
	ако не найдем ключ за твоите двери?
P$
