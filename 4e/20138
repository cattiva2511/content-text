	[* Сонетът прославя чистата любов, която ни въздига към небето и но помръква нито от старостта, нито от смъртта. По всяка вероятност е посветен на Витория Колона. — Б.пр.]
P>
	Понявга може буйното желание
	да възвиси надеждата лъжовна,
	че ако всяка обич е греховна,
	защо ни даде Бог съществование?

	Нима те любя с малко основание,
	щом славя тази тишина световна,
	върху която същността върховна
	наля в сърцата нежно почитание.

	Любов, която вехне с красотата,
	ни мами, че дори мигът руши я,
	а образът красив се състарява.

	Но сладка е, когато вдън душата
	живее тя под бръчки, а в самия
	върховен час и раят обещава.
P$
