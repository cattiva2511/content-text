	[* Въпреки отзвуците от поезията на Петрарка сонетът, вдъхновен от Кавалиери, се отличава с порив, непосредственост и оригинална образност. — Б.пр.]
P>
	С очите ви аз виждам зрака нежен,
	за който ослепяха ми очите;
	с нозете Ви понесъл съм злините,
	изпод които куцам безнадежден.

	С крилете Ви летя е предел безбрежен;
	с ума Ви приближавам висините —
	червен и блед пред устните Ви свити,
	студен под слънце, топъл в повей снежен.

	У Вас са вече моите желания,
	чрез мисълта Ви моята се ражда,
	в дъха Ви са и моите обети.

	Като луната светя с подаяния.
	Но щяхме ли да гледаме със жажда
	в небето, ако слънцето не свети?
P$
