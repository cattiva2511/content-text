P>
	Завърнал се от най-далечното си пътешествие, на следващия ден
	Откривам, че нищо не разбирам от пътувания.
	Затворен в самолета, неподвижен с часове,
	Под мене облаци, напомнящи пустини,
	Пустини, напомнящи морета, и морета
	Като снежни преспи, през които бродиш,
	Докато се будиш от наркозата, съзнавам
	Какво е да объркваш часовите пояси.

	На тялото ми е отнето време, на очите ми — покой.
	Намерената точна дума не е сега на място. Шеметът
	Настъпва с размяната между Отвъд и Тук
	В различните религии и многото езици.
	Навсякъде рулиращите писти са еднакво сиви и еднакво
	Светли са болничните стаи. Там в транзитния салон,
	Където застиналото време напразно те държи в съзнание,
	Една пословица от плитчините на Атлантида става вярна.

	„Пътуването е предвкусване на ада.“

@@	1999
P$
