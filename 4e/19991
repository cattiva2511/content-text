P>
		Зърнах искрящия ти поглед сред дима, тези
	твои бедра като мълнии — това ме възпламени
	и паднах в нозете ти,
	замаян от джина.

		Сега на врата ми увисват желязната ти усмивка,
	пороят от твои писма
	и това, че кръстосваш тук всяка вечер
	в златния боен кораб „Любов“.
	Сега бутилката с джин е празна.

		Прости, че не мога да дишам
	под твоето русо слънце,
	че не ме топлят вече твоите обятия.
	Прости, че те заговорих тогава
	с едничка мисъл в главата,
	а другите — кой знае къде…

@@	1984
P$
