	[* Този вдъхновен сонет за Данте е писан според свидетелството на Донато Джаноти през 1545 г. — Б.пр.]
P>
	Отгоре слязъл с тленното си тяло
	в чистилище и в преизподня строга,
	той жив се върна, за да гледа Бога
	и да ни освети света изцяло.

	Светило, със лъчите си огряло
	гнездото, гдето се родих в тревога,
	да те равня с тоз долен свят, не мога;
	ти на твореца свой си огледало.

	За Данте думам; бяха непознати
	делата му в града неблагодарен,
	безчестните дарил с блага богати.

	Да имах участта му! Непокварен,
	изгнанието в чуждите палати
	не бих сменил за участ на болярин.
P$
