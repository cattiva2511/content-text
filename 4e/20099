	[* Този сонет е написан върху писмото на Буджардини и е посветен на Кавалиери. — Б.пр.]
P>
	Повярвам ли на твойта вечно жива
	душа от поглед пръв, че слънце лятно
	чрез огън ще ме възкреси стократно
	така в смъртта на фениксите бива

	подобно рис или сърна плашлива,
	от злото в бяг към добрини обратно
	към твоя смях и слово благодатно
	притичал бих с душа нетърпелива.

	Ала защо да плача, щом съзирам
	на този светъл ангел вдън очите
	покоят мой и мойто изцеление?

	Не бих могъл преди — сега разбирам —
	до него да летя из висините,
	да следвам неговото просветление.
P$
