	[* И този незавършен сонет е свързан с приятелството между Микеланджело и Кавалиери. — Б.пр.]
P>
	Тъй както в пергамента и в перото
	са низкият и благороден стил,
	богат и долен образ е стаил
	и мраморът корав според длетото.

	В гръдта Ви, може би под облеклото
	надменно, има нежност, порив мил,
	но Вий, синьоре скъпи, сте го скрил —
	не зная как да извлека доброто.

	Скали, треви, животни, думи, птици
	таят и лек за болките ни зли —
	но кой е техният език, не знаем.

	Дълбоко крият Вашите зеници
	за болестите мои лек, нали?
P$
