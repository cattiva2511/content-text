	[* Сонетът е посветен вероятно на Кавалиери и запазен в няколко редакции. — Б.пр.]
P>
	Дали бе светлината възжелана
	на Бога, що в душата си усетих,
	или из паметта човешка свети
	и красота в сърцето ми отляна?

	Не бе ли слава и мечта призвана
	пред взора обличила силуети,
	оставяйки след вихрите подети
	ридание в гръдта ми изтерзана?

	Това, което търся и ме води,
	не е при мен, синьор; не знам къде е,
	а сам духът не може да го види.

	Но всички сладки болки и несгоди,
	туй „да“ и „не“, което ме люлее,
	от Вашите очи без друго иде.
P$
