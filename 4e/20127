	[* В оригинала последният стих на мадригала гласи: „отнеми ме от мен самия и ме направи такъв, че да ти харесвам“. — Б.пр.]
P>
	Коя пила хаплива
	плътта ти уморена все бразди,
	душа? Не ще ли те освободи
	от нея времето, та на небето,
	пак светла и щастлива,
	да хвърлиш дрехата на битието?
	Меня си косъма, дордето
	се нижат все по-къси дните,
	но нрава си да променя, не мога,
	макар от него да съм угнетен.
	Любов, от теб не крий сърцето —
	завиждал съм на мъртъвците;
	изпаднал в смут, в тревога,
	от себе си духа е ужасен.
	В часа определен
	ръка простри, о, боже, аз те моля,
	и преправи ме според твойта воля.
P$
