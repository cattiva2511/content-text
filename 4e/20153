	[* Този така силен фрагмент от недовършено стихотворение, който дълго време бил приписван другиму, говори за силното влияние на Савонарола, изпитано от Микеланджело като младеж във Флоренция. — Б.пр.]
P>
	Роденият към смърт отива —
	в бега на слънцето и дните
	твар земна не остава жива.
	Без сладостите и злините,
	без дарби и без слог висок,
	без потеклото на дедите
	сме сенки денем, дим във мрака.
	А хора като вас със всяка
	тъга и радост бяхме ние;
	но след като смъртта ни скрие,
	земя сме мъртва, мълчалива.
	Роденият към смърт отива;
	очите наши бяха цели,
	със зрак във всяка кухина,
	а днес са празни, почернели —
	на дните станаха храна.
P$
