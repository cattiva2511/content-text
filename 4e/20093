	[* В този сонет поетът изразява чувства, породени от смъртта на Витория Колона. — Б.пр.]
P>
	Ако до огъня горях на клада,
	то чудно ли е: щом навън угасна,
	той вътре ме яде със скръб безгласна
	и пенели ме бавно, без пощада!

	Видях, пламтейки, светлина да пада
	над извора на мойта скръб ужасна,
	че обликът й беше радост ясна,
	а гърчът смъртен — празник и отрада.

	Щом блясъка на оня огън силен,
	горял и хранил ме, се сля с небето,
	главня остана, тлееща и жалка.

	И ако Любовта с друг дар обилен —
	горящи върше, не дари сърцето,
	ще стана пепел без искрица малка.
P$
