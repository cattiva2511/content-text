P>
	Представи си, че можеш да казваш „Не“.
	Майка ти стои на вратата,
	а ти казваш „Не“, слизаш по стръмния
	хълм с ветрената мелница и казваш „Не“
	под хладкия дъжд.
	Вървиш по някаква улица,
	високо се смеете, а ти казваш „Не“.
	Пътувате с автобус и се удивлявате
	на света, докато ти казваш „Не“.
	Обикаляш градовете
	с твоето „Не“ и имаш успех.
	Изкушаваш се да вземеш парче
	сладкиш с ревен и казваш „Не“
	на другата бира, казваш „Не“
	на нощта, „Не“ на маната,
	„Не“ на царевичния бръмбар, „Не“
	на щастието, което така изглежда, „Не“
	на очите, които се взират
	с надежда, „Не“ на дланта,
	която лежи в твоята длан, „Не“
	казваш ти и клатиш глава, а утре
	дланта е тук, все още тук
	са дланта и ръката и уханието,
	представи си, че си казал „Не“
	на животното, представи си твоята сила,
	още по-голяма, представи си твоето „Не“, не,
	представи си величието на твоето „Не“,
	представи си един „Не-живот“,
	как казваш в лицето „Не“,
	казваш го утре, казваш „Не“ сега
	и печелиш от другата страна
	на твоето „Не“, зад играта, не,
	в пълен галоп напускаш играта
	и печелиш красотата, но
	„красота“ не е точната дума,
	докато ти я разглеждаш:
	твоето „Не“ жили, тези „Очи-Не“,
	а това е началото.

@@	2000
P$
