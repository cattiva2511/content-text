P>
	малък къс море пред къщата чайките пронизват
	гледката: горе, още една, съвсем прозрачните
	пера: опашката разперена и катедралата прозирна
	роклите при „маримеко“*, цветята, имприме. сега
	[* Финландска фирма за стилен дизайн и облекло — Б.пр.]

	кучето се носи надалеч към източно море. навярно искала
	е само да пропусне една инжекция в почти слепналата
	кожа. за което кучката е трябвало да легне. сляпа ала кротка.
	други си отиват, защото сам миришеш по-различно. на

	болест, която никой не открива, и на страха в артериите. преди
	години й отстраниха аневризма: в мозъка. цветята върху роклята
	едри и оранжеви, също и по чантата. ансамбъл. заедно
	сме, мила моя. оттогава може всеки миг да се спаружи или да

	експлодира. мекото вързопче в нозете някога което всяка
	вечер я взимаше в съня си тъй че и тя спеше по-спокойно,
	дълбоко. вън просторен къс море, и чайките
	вечно гладни, в спирали, една край друга, така бели.

@@	2007
P$
