	[* Сонетът, в който се чувствува отчетливо влиянието на Дайте и Петрарка, е писан вероятно през 1529 г. Вдъхновен е от неизвестна жена. — Б.пр.]
P>
	О, дух призван, в ръцете ти чудесни,
	в красивите ти глезени оглежда
	мощта си естеството и отрежда
	ти място сред творбите си небесни.

	Аз вярвам, светъл дух, че тези честни
	очи, че обликът ти чист отвежда
	там, гдето обич, милост и надежда
	се сливат с твоите прелести телесни.

	И Любовта ме грабва в плен. Повеля
	е вече красотата. Поглед нежен
	надежда крепка на духа дарява.

	Но питам, кой властител определя
	с обичай тъй жесток и неизбежен
	съдбата тленна на творба такава?
P$
