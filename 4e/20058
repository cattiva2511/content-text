P>
	едно стихотворение започва в хола
	на някой хотел и свършва с една
	мигла върху калник то се
	върти на висок стол пред бара
	под крокодилската кожа на
	блатата следва разклоненията
	на реката в една чаша докато тя
	се катурне от ръба на плота
	коляно с вкус на джин
	едно стихотворение се издига като
	въздушни мехурчета от устата
	на удавник и може заедно с
	облаците които все още
	прелитат да се натъпче в
	ръчна чанта то е като търпението
	на водата привечер липсващата
	струйка лимон едно стихотворение
	започва под пръстите на
	пианиста и свършва с един
	комар

@@	2001
P$
