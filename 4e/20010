P>
	Терасите ги затварят,
	тази нощ сезонът приключи.
	Столо`вете на кафенето са още отвън,
	но са вече гледжосани
	от мрака, от тишината.
	Вместо леките приказки вчера,
	телевизорен шум зад прозорците
	(макар и днес далечна война
	да е причината всички апарати да трепкат,
	студентка, философ, дрогерист
	гледат една и съща програма).
	Тук вън есента побеждава,
	три четвърти от живота е спомен.
	Прах навяват отложените пътувания,
	дързостта на прекалено късите пътища
	е станала сякаш привичка.
	Кой всъщност се бори там
	в непосредствена близост, цветя за откъсване,
	в чимширената градина, край воденичната вада,
	кой всъщност се бори там за душата си,
	тринайсетгодишни в палатката, Господи?
	Сезонът на празника свърши, а през нощта
	— за кого ли бият тези късни камбани? —
	идеална би била една руска печка,
	върху която да зачене Юлия.

@@	2000
P$
