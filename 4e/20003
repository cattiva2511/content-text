P>
	Беше този комар, чух го.
	И беше — не порасна ли там трева
	между двете войни?
	Беше сходно с причината, поради която
	за пръв път действително напуснах града.
	И беше, че любовта се противеше
	да бъде проста като лека игра,
	красива като шарада,
	остроумна и необяснима като атаката
	на котка, която след това отново
	благородно сдържано стъпва или
	се мие, навлажнява с език лапа,
	и я прекарва по тила си
	с това неподражаемо старание.
	Беше, че шумът на моя град
	разкъртва последната стара мазилка,
	последното сиво-кафяво на огнеупорния зид
	капе върху чудовищния камион,
	който вчера едва не ме сгази.
	Беше, че останки от стара увереност
	се разяждат една-друга, а новата
	остава лична, побеснялото сърце
	— в нашите ширини това възниква
	от прекалената наслада.
	Беше, че ти се събуждаш и мънкаш,
	затвори най-сетне прозореца.

@@	1995
P$
