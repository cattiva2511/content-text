P>
	Не очаквай от мен да ти свалям звезди.
	Силно мразя фалшивите думи.
	Ако има любов, ако тя победи,
	няма нужда от тях помежду ни.

	Мълчаливо очите ще търсят очи
	и ръцете с ръце ще се слеят.
	Разговаряйки с тебе така, ще мълчим,
	а сърцата ни в ритъм ще пеят.

	Устни с устни ще палят пожар —
	дълго чакани, страстни минути.
	Колко думи, кажи, изговорени с жар,
	са потъвали в мрака нечути?

	Няма думи — повярвай! — за всичко това.
	Любовта е безкрайна вселена.
	Ще ни грабне несетно, дори без слова.
	Ще е брод между тебе и мене.
P$
