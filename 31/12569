P>
	В шепи ли да скрия руменеца на изгрева,
	та за утре да имам в аванс?
	Щом отворя очи, ще е обедно слънцето
	и пропуснат поредния шанс,
	да го виждам в минути на раждане,
	да съм част от началото.
	Там, на изток, огньове, подклаждани
	от ръката на дивен огняр,
	избуяват и гаснат в бялото
	на деня, незаслужен от мен.

	И не е ли животът ни низ от пропуснати,
	пропилени, уви, начала?
	Петлите пропяват, а щорите — спуснати,
	да ме скрият от началото на деня.
P$
