P>
	Поет съм аз и пиша както мога.
	Не зная даже имам ли талант,
	но искам повече. Аз искам много.
	Не съм достигнал творчески таван.

	Не съм написал още своя „Хамлет“.
	Мечтая за това и ден и нощ.
	Радвам се, когато ме похвалят,
	но за да БЪДА трябва още.

	Ще побелея, може би улисан
	в стремеж да стана по-добър поет.
	А ще напиша ли най-хубавата мисъл,
	най четения някога куплет?

	Ще бъда ли доволен, щом усетя,
	че чука на вратата ми смъртта?
	Не се лъжи за бъдното, поете!
	Навреме никога не идва тя.

	Навярно и тогава ще се питам:
	„Написах ли най-хубавия стих?“
	Ще мога ли да изрека с чело открито:
	„Дойдох, живях и победих!“?
P$
