P>
	Задуха северният вятър
	и тежко разлюля гората
	и ето над потока чист
	зарониха се лист след лист.

	И по небето на редици
	последни закъснели птици
	отлитат с писък пак на юг,
	че зимата се връща тук.

	Мецана из гората скита,
	за сън си търси дупка скрита.
	Работните пчели отвред
	за зимата си сбраха мед.

	Виж катеричката игрива,
	сега се труди мълчалива —
	шишарки, лешници в хралупа
	цял куп за зимата натрупа.

	И мравката, добър житар,
	напълни със зърна хамбар.
	При пълна къща — радост има
	дори в студена, дълга зима.
P$
