P>
	Весела глъчка се носи от вчера —
	вече започна по нас гроздобера.

	Будни са призори всички селца:
	скърцат коли и подтичват деца.

	Кошници вити под мишница взели,
	бързат момичета поруменели.

	Гроздове тегнат на всяка лоза,
	всяко зърно — като бистра сълза.

	Гледай: сред шумата кос се е сврял
	и челядта си дори е събрал.

	Тя от неспирната глъчка не бяга —
	на гроздобер е дошла, да помага.

	Нека си клъвнат — ще има за всички!
	Нека са радостни хора и птички!
P$
