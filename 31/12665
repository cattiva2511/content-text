P>
	Кукувица кука, на зелена бука,
	кука и нарежда:
	— Коя птичка има
	шарена премяна,
	нека да си каца
	по лични дървета —
	всеки да я види и да й завиди!

	Кукувица кука, на зелена бука,
	кука и нарежда:
	— Коя птица има
	гърло гласовито,
	нека песни пее,
	та да може всеки леко да живее!

	Кукувица кука, на зелена бука,
	кука и нарежда:
	— Коя птица знае
	високо да лита
	нек високо литне,
	високо, нашироко —
	дето странник види
	в далечна чужбина,
	поздрав да му носи от мила родина!
P$
