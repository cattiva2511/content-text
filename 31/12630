P>
	Знам — дойдох от друга държава.
	Не подхождам никак за вас.
	Не китарата обожавам,
	а дивашката зурна аз.

	Не в салони сред тъмни фракове
	хвърлям своите словеса:
	моят стих звучи за дракони,
	водопади и небеса!

	Така както арабин в пустиня
	захлупва извора — любя аз
	а не както рицар картинен,
	зяпнал луната с ефирна страст.

	И не ще си умра в кревата
	пред нотариус, лекар и поп.
	Дупка някоя непозната
	ще ми е буренясал гроб.

	За да вляза не в рая спокоен,
	с протестантски гладки стени,
	а там, де блудница и разбойник
	ще ми викнат дружно: „Стани!“
P$
