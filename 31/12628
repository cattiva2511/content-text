	[* Става дума за Секст Помпей (75–37 г. пр.н.е.), син на Помпей Велики. Използвал е услугите на дезертьори и скитници в корсарската война срещу Рим. — Бел.прев.]
P>
	От разкошната кърма червена
	се разнасят навред аромати —
	чак до трюма, където стаена
	дебне шайка опасни пирати.

	Пребледнели от злобна боязън,
	ту притихват, ту правят кроежи,
	как Помпей е достоен за казън,
	и главата му как ще отрежат.

	Колко дни вместо роби са вече,
	как му шетат — с омраза прикрита,
	а привършат ли, гледат далече
	от разкошната кърма да скитат.

	Еква зов. Туй самият Помпей е.
	Млад, сред куп хубавици, той вика
	полулегнал: „Ей, кой ще налее?!
	Бързо, псета, че грабвам камшика!“

	Хвърля взор над водите пустинни,
	и — повдигнат на лакът, лениво
	се пресята и с прах от рубини
	своите розови нокти натрива.

	И отново забравят си плана
	главорезите зли, и пристъпят
	пак, поднасяйки — кротко смълчани
	и напитки, и лакомства скъпи.
P$
