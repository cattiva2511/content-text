P>
	Той се кле със страшни речи
	на Мадоната във храма,
	че ще бъде верен вечно
	на най-Праведната дама.

	Ала после взе да пада,
	и с порока да играе…
	Бе веднъж заклан при свада
	и след туй дойде пред рая.

	„Ти ли се закле у храма —
	Богородица му рече,
	че на Праведната дама
	ще й бъдеш верен вечно?

	Мен лъжци не са ми скъпи,
	да ги слушам аз не мога.
	Който клетва е престъпил —
	да не търси жал у Бога.“

	„Прошка, прошка“ — викна само
	той пред зейналите двери.
	„Търсих Праведната дама —
	никъде не я намерих!“
P$
