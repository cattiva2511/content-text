P>
	Нощни улици чакат ме вън.
	Мракът в своето царство ме кани.
	Топла нощ. Аз вървя като в сън,
	под килим от блестящи реклами.

	Тихи паркове тръгват към мен
	и дърветата махат ми с клони.
	Този град е така променен,
	с упостели, самотни балкони.

	И площадът отдавна е сам.
	Тишината се блъска в ушите.
	Аз вървя и вървя все натам,
	накъдето ми видят очите.

	Нощни улици чакат ме вън.
	Мракът в своето царство ме кани,
	но очите залепват за сън,
	в който гаснат блестящи реклами.
P$
