P>
	Днес пръскат се витрините от стоки,
	но аз оставам винаги отвън.
	Цените са отблъскващо високи,
	а пълният ми джоб е само сън.

	Живея, за да бъда съблазняван
	с красиви лимузини и разкош.
	Издържам и донякъде се справям —
	купувам си цигари на рабош.

	Заобикалям пищните витрини,
	понесъл гордо тежкия си кръст.
	Съдбата ми такава е с години
	и в нея политици имат пръст.

	Преди Десети нямах нищо свое —
	не бях активен, нито комунист,
	а след Десети стиска ме застоя
	и бавно ме превръща в песимист.

	Днес пръскат се витрините от стоки,
	но аз оставам винаги отвън,
	а в парламента приказки „дълбоки“,
	творят от битието страшен сън.
@@	1992 г.
P$
