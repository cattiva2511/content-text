P>
	Магьосница ръката ми взема,
	погледна ме и каза: „Ще обичаш!
	Ти ще обходиш цялата земя,
	след хиляди момичета ще тичаш.
	Накрая ще откриеш любовта
	и тя като небето ще е чиста.
	Огромна ще е, колкото света
	и нежна като девствено момиче.“

	„Магьоснице, познаваш ли ме ти,
	та с благи думи ровиш ми в душата?
	Нима прозират моите мечти
	и огледало чисто е ръката?
	Голямата любов е скъден блян
	и аз до днес я търся упорито.
	Ако я виждаш ти на тази длан,
	кажи ми, моля те, къде е скрита!“

	Събуди ме настъпващия ден.
	Била е сън магьосницата само.
	Голямата любов не спи до мен.
	Самотно е студеното ми рамо.
P$
