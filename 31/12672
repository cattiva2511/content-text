P>
	Моля, кажете не на шега
	кой нарисува тази дъга?
	Пъстра, красива… Казвайте кой?
	Аз или ние, ти или той?

	Вярно, познахте, в нашия град
	аз си измислях цвят подир цвят:
	жълт или розов, син и червен —
	весел да бъде нашия ден.

	Гледайте всички — листа му бял
	цялата пъстра дъга е побрал!
	Греят боички, греят слънца,
	скрити до днеска в наште сърца.

	Моля, кажете не на шега
	как ще огрее тази дъга
	всички дечица, всички игри?
	Кой ще ни каже: „Бройте до три“?

	Тази дъга е смях и мечта.
	Нека й кажем: „Излез от листа!“
	С ръчички да вдигнем още сега,
	с ръчички да вдигнем нашта дъга!
P$
