P>
	Помниш ли нашите нощи „на свещ“?
	Бяхме тогава най-искрени.
	Пламващи устни в допир горещ…
	тихо прошепнати истини…

	Дълги минути — две слети сърца.
	Само луната ни гледаше.
	И отразена в две бледи лица,
	своя път по небето поемаше.

	Помниш ли? Бяхме далеч от света.
	Бяхме сами във безкрая.
	Нямаше улици, шум, суета —
	аз и ти в полутъмната стая.

	Как изричахме нежни слова
	и се гледахме с погледи влюбени…
	Малкият пламък трептеше едва —
	всичко бе тъй непринудено…

	Хиляди пъти се връщам към тях —
	нашите нощи изгубени.
	Толкова нощи без теб преживях,
	но те са — повярвай! — сапунени.
P$
