P>
	_Един_ хищен ястреб над полето се вие.
	_Две_ гущерчета няма къде да се скрият.
	_Три_ костенурки си прибират в коруби главите.
	_Четири_ гълъба в плашилото от страх се заплитат.
	_Пет_ таралежа към ястреба си перчат бодлите.
	_Шест_ къртици в земята се заравят сърдити.
	_Седем_ плахи агънца наоколо тичат.
	_Осем_ скрити зайчета от храста надничат.
	_Девет_ полски мишока си приготвят прашки.

	_Десет_ щурци пеят за тях песни юнашки.

	_Девет_ мишока ги слушат и вирят опашки.
	_Осем_ зайци се готвят да се сражават.
	_Седем_ агънца покрай плашилото се стаяват.
	_Шест_ къртици под земята за новини се ослушват.
	_Пет_ таралежа на плашилото в панталона се мушват.
	_Четири_ гълъба високо му размахват ръкавите.
	_Три_ костенурки елека му кърпен развяват.
	_Две_ гущерчета шапката му клатят заканително.
	_Един_ ястреб уплашен далече отлита.
P$
