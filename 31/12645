P>
	Нямам вече нито искрица
	от молитвения захлас.
	И над мен заплашителна птица
	с огнен поглед съзирам аз.

	Чувам сдържания й ропот
	като звън цимбален е той,
	като пагубен морски рокот
	от гръмлив, побелял прибой.

	Ето — виждам — нокти-стомана
	висват в синкава светлина,
	като пръски от мръсна пяна,
	озарени от зла луна.

	Аз се плаша. Не я разбирам.
	Не съм младият Ганимед,
	който броди с изящна лира
	под Олимп, за да бъде взет.

	Ако с гълъб такъв ме вика
	Бог и дава така сигнал,
	то защо не прилича никак
	тази птица на гълъб бял?
P$
