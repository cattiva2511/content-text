P>
	Не виреят цветя у мен.
	Хубостта им е някак рехава.
	Постоят ден-два и вехнат.
	Не виреят цветя у мен.

	То и птици не кацат тук.
	Само над покрива ще преминат,
	а след тях — мъничко перушина.
	Даже птици не кацат тук.

	Само книги си имам аз.
	Осем реда дебели книги.
	Вековете текат като лиги
	от тази осемчелюстна паст.

	Купих ги от един стар букинист —
	дрипав, грозен, полусакат,
	търгуващ край гробището — отзад.
	Купих ги от един стар букинист.
P$
