P>
	Усещаш ли, че в мен бушуват чувства,
	които аз не искам да прикривам?
	Разбираш ли, че бавно ме напуска
	последната почтена съпротива?

	Не искам все да бъда целомъдрен,
	а твоят поглед все да ме изгаря.
	Не си картина — аз не съм безплътен.
	Не ни е чужда плътската поквара.

	Желая те, макар и да си чужда.
	Виновен ли съм, мила, че те има?
	Че, непокорна, в мене се събужда
	любов, като света необяснима.

	При него ти едва ли си желана.
	Ще гаснеш там в копнежи еротични.
	Ще мислиш тайно вечер за измяна,
	а той навярно друга ще обича.

	А аз не искам с друга да се любя.
	Това е някаква магия може би.
	Готов съм всичко свое да загубя,
	но чак до гроба моя да си ти!
P$
