	[* Стихотворението е пряк намек за прочутия Григорий Распутин. — Бел.прев.]
P>
	Край пущинаци блатисти,
	скрити без просвет и път,
	в разни бърлоги нечисти
	странни му жици седят.

	Тръгне такъв да заскита
	право през степния влек.
	И му приказват в ушите
	Стрибог, и Велес, и Щек.

	Без ни веднъж да се спъне —
	по печенежки следи,
	гази сред гнилоч и тръне.
	А от реките смърди…

	Ето го — иде с торбата,
	нещо напява под нос,
	И си върви през гората
	като разсвирил се кос.

	В пътя му — чудни завои —
	път на светец или звяр,
	пълен с ужасни побои
	в кръчми, дошли от кошмар.

	В Петербург същата скица
	влиза — о, Господи — гнус!
	Грабва самата царица
	на необятната Рус

	с детска усмивка и дръзка
	реч, с хулиганство и лъст.
	Клати отпреде си лъскав,
	златен и пагубен кръст.

	Как не потънаха, Боже,
	църквите в тъмната пръст?
	Как по кубетата можем
	още да гледаме кръст?

	Изстрели, крясъци, шайки…
	Всичко е в кръв и лъжа.
	Като лъвица над малки
	гордият град заръмжа:

	„Е, православни, ломете
	моята сила без страх.
	Нека хвърчи с ветровете
	изпепеленият прах.

	С много мужици такива
	пълен е този народ.
	Чувам как страшно се слива
	техният радостен ход.“
P$
