P>
	Щом звънецът почне да звъни,
	хукват към училището всички —
	малки зайци, вълци и сърни,
	катерички, ежковци, лисички.

	Щом звънецът свърши да звъни,
	скриват се в училището всички.
	Само Слончо гледа отстрани —
	как да влезе в малката вратичка?

	Бухалът, учителят любим,
	със размах прозореца отвори
	и на Слончо викна: „Не скърби!
	Ти ще учиш само там, на двора.“

	Но тогава в стихналия клас
	екна врява, стана бъркотия.
	Чуха се пискливо глас след глас:
	„Искаме при слончето и ние“!
P$
