P>
	Аз съм пушач, който края си чака —
	възмездие за този странен лукс.
	Поредният пирон с наслада във капака
	забивам, като майстор, с тежък чук.

	По двадесет цигари се забиват,
	като пирони в белия ми дроб.
	С измамна сладост ме убиват,
	подреждайки ми неуютен гроб.

	Припламва жълто огънче и дим
	обгръща ме със синьо наметало.
	В отвъдното е нощ… и времето е спряло,
	но днес все още аз съм невредим.
P$
