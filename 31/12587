P>
	В моето детство спомен един
	с топла ласка ми гали душата.
	Вълшебен миг. О, миг неповторим!
	Заради теб възпята е жената.

	Майко, тогава се чувствах щастлив,
	главата си нежно склонил на гръдта ти.
	Споменът в мене още е жив
	и като огън ме топли.

	Своята майчина обич тогаз,
	ти ми дари без остатък.
	Тръпнещ от радост, страхувах се аз —
	вълшебният миг ще е кратък.

	Жаден за твоите ласки аз бях
	в тъжните детски години.
	Ти ме прегърна, тогава разбрах —
	щастието, майко посети ни.

	То е скъперник. Не идва през ден,
	нито дори през година.
	ала тогава смили се над мен
	и чудо бе, че не отмина.
P$
