P>
#	1.
	В мечтата бедният е сигурен.
	Безсилният очаква мощ.
	А пък затворниците мигар не
	сънуват рая всяка нощ?
	Но няма нищо по-отхвърлено
	от скритата в разкош печал.
	И за принцесата посърнала
	аз всичката си кръв бих дал.

#	2.
	„Искаш ли, клети гърбушко,
	ти мястото ми сега?
	В радост и страст да се люшкаш
	с висока, стройна снага?“
	Той ме изгледа полека
	с взор навъсен, студен:
	„От теб не ща нищо, човеко,
	по-далеч само стой от мен.“

#	3.
	С хиляда струни свири всяка
	печална лютня. С ни една
	щастливата не свири. Чака
	отвъд доволството злина.
	И онзи, който и проказа
	цереше с вяра и със жал,
	би предпочел бедняка Лазар
	пред влъхвата забогатял.

	4.
	Та аз не съм грешник, Боже,
	не хвърлям блудни слова.
	И вярвам, вярвам — не може
	да не съзираш това.
	Е, мразех безкрайни скърби,
	и още съм пълен с плам.
	Един ден ти ще загърбиш
	душата ми бедна, знам.

#	5.
	В най-светлия и хубав ден —
	на Възкресение Христово,
	тъй всичко ми се стори ново
	и се помислих за спасен.
	Насън ранен съзрях се аз.
	В прахта лежеше мойта младост.
	Заплаках над света тогаз
	със сълзи на кипяща радост.
P$
