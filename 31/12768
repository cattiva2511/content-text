P>
	Какво ли в направил таралежът,
	та всички бягат, щом го забележат?

	Не го приемат никъде на гости,
	вратата всеки бърза да залости.
	Погалиш го, а тебе те боли…
	Ала виновен ли е той? Нали
	така се е родил — покрит с игли!
	Дори когато е добър и нежен,
	със този външен вид натаралежен,
	у своите познати буди страх.
	Уж се държи внимателно със тях,
	а среща все намръщени лица.
	Но тъй е тъжно да си сам, деца!

	Обичайте, макар и отдалече,
	това момче с бодливото елече.
P$
