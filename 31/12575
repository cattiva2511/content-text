P>
	Всички делници как си приличат —
	всяко днес е отминало вчера,
	а от идното плахо наднича
	познато до втръсване утре.

	И така си отиват годините,
	сбрали в себе си дните ни вчерашни.
	Побелели, ще ровим в руинете,
	за да търсим в живота значимост.

	Ще я има ли в тези безрадостни,
	тези сиви, отчайващи делници,
	на които от своето раждане,
	по неволя, оставаме пленници?

	Аз не съм песимист по рождение,
	но ме плаши покоя в живота ни.
	Сивотата ни мачка с презрение
	и се чувстваме някак измамени,

	отчуждени от своето бъдеще,
	на което все пак сме разчитали.
	Аз се плаша, когато се връщаме,
	победени, във сивото минало.
P$
