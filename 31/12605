P>
D>
	На другаря Тодор Живков
D$

	В теб има нещо от Левски,
	в теб има нещо от Ботев
	и моето сърце ръкоплеска
	във името на живота.

	Ти, Партийо, си майка на живота.
	Ти раждаш героични синове.
	Потомците на Левски и на Ботев
	по сила равни са на богове.

	Историята тебе те извика
	да начертаеш нам път на света.
	И сила огнена във тебе блика,
	и символ си ти днес на пролетта.

	Измъчена, велика, легендарна,
	на своите конгреси раснеш ти.
	Към Ленин и към бъдещето вярна,
	създаваш подвизи и красоти.

	Ний твои сме деца. Ти ни научи
	на доблест, на подем, на простота.
	Куршумът ти е точен. Той улучи
	безумието диво на света.

	От векове за векове родена
	във мир и бой, в упадък и подем,
	ти ще разкриеш цялата вселена
	и ний за теб сме горди да умрем.

	Велика партийо, с герои славни,
	победи твоя славен път вещай.
	Ний със теб на богове сме равни
	родината, в световния безкрай.
P$
