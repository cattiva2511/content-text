P>
D>
	На М. М. Чичагов
D$

	Като куче на верига къса
	лае зла картечница отпред.
	И шрапнелът плячката си търси,
	сякаш е пчела и сбира мед.

	А „ура“-то бликва като песен
	на жетвари подир ден богат.
	Струва ти се — всичко е чудесно,
	и навред са мир и благодат.

	Вярно е, че свято, величаво —
	воинското дело смятам аз.
	Серафимите с небесна слава
	осветяват всяка бойна част.

	Тия бавни труженици, Боже,
	в кървавия път благослови!
	Всеки е сеяч и както може —
	жъне слава в гибелта, уви!

	Както са се скланяли над плуга,
	и живели в горести и смях,
	днес така сърцата им за друга
	жътва са готови — аз видях!

	Но дарувай, Господи, и сили,
	и победа дай на оногоз,
	който на врага си каже: „Мили,
	ха стани, ела, бъди ми гост.“
P$
