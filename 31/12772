P>
	Към зелената полянка
	бърза с новата читанка
	Владко — малък ученик.
	Ала вижда в тоя миг:
	на полянката настава
	чудна, весела забава!

	Силно Шаро се разлая:
	към гората бяга заек!
	Като палави момчета
	сбориха се две козлета!

	Катеричка гимнастичка
	от елхичка на елхичка
	скача леко надалеко.
	Тя шишарки му събори,
	да играят, да се борят!
	Катеричка закачлива!
	Ах, и Владко там отива!

	Към козлетата затича,
	весели шеги обича!
	Но замисли се и рече:
	— Първо ученето вече!
	Нека си играят те!

	На зелената полянка
	седна с новата читанка
	и започна да чете.
	— Да чета не ми е лесно,
	но е много интересно!
P$
