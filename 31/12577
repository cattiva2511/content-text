P>
	Ти липсваш ми, море!
	Ти винаги ми липсваш.
	С вълните на прибоя,
				с топлината,
	с ятата бели гларуси, море,
	и с вятъра, издул докрай платната.

	Ти липсваш ми, море,
	като милувка нежна,
	оставена за утре,
				но желана.
	Като приятел, който да сбере
	душата ми, нехайно разпиляна.

	Обичам те, море,
	от първата ни среща.
	Соленият ти дъх
				ме омагьоса.
	Ще бъда твой завинаги, море!
	В сърцето като клетва ще те нося!
P$
