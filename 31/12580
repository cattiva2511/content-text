P>
	Огромна радост за душата,
	е да се връщаш в бащиния край.
	и птицата познава си гората,
	и своето гнездо си знай.

	Човекът като птица да е волен,
	пак ще се завръща у дома.
	Тъй Бог ни е създал отколе —
	да тачим родната земя.

	И всеки път да ни обзема радост,
	когато спрем пред дворната врата,
	а тя с една необяснима святост,
	безмълвно да ни скрива от света.

	И всеки ден, неизживян в уюта
	на онзи кът, тъй близък и желан,
	сърцето да разкъсва болка люта,
	очите да премрежва бял саван.
P$
