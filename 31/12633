P>
	В краища неведоми попадна
	старият конквистадор, където
	плуваха кондори и грамадни
	планини стърчаха до небето.

	Без троха скита се осем дена,
	но когато конят не изтрая,
	канара намери извисена
	и остана там с трупа до края

	под една смоковница в покой. И
	пееше за старата Севиля.
	Виждаше любовниците свои,
	виждаше се с шапка и с мантиля…

	Нито злост, ни ужас, ни отвъдна
	участ го гнетяха. Най-накрая,
	стиснал зар, съзря Смъртта, помръдна,
	и предложи да си поиграят.
P$
