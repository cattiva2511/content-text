P>
D>
	Лято 1946 г.
	в памет на моя другар партизанин Стефан Минев — Антон
D$

	Колко дена го били —
	ни дума, ни вопъл, ни стон,
	но устата сгрешила,
	сама промълвила — Антон…

	Своето име им казал,
	но седмица после мълчал,
	а пък тялото — в язви,
	и язвите гнойни текът…

	— Где са твойте другари? —
	той виждал отряда любим
	и очите притварял
	и тръпнел, но бил несклоним.

	Побеснял и разгърден,
	край него прострелвал агент —
	той отвърнал му твърдо:
	— Убиецо, стреляй във мен!

	Те в раните люти
	посипали сол като жар —
	скърцал с зъби нечуто
	и как ли без вик издържал?…

	И в злоба безсилна
	пак били го диви и зли
	в страшни мъки се свивал,
	но дума не им промълвил…

	После бавно притихнал-
	смутени, учудени в страх,
	те го гледали тихо —
	безмълвен, но горд, величав.

	— Не човек, а желязо —
	просъскал агентът фашист.
	Тихо мъртвия казал:
	— Не, комунист!
P$
