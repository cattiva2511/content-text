P>
#	1.

	Зад широките гробища бляскаше вир
	и димяха пустинни земи…
	Ти ми каза: „Какво пък, иди в манастир
	или някой глупак си вземи…“
	Само принцове казват такива неща,
	но речта му ще помня докрай —
	нека пада по моето рамо в нощта,
	както мантия от горностай.

#	2.

	Грешни мисли ме смутиха,
	проговорих: „Ти…“
	Озари усмивка тиха
	милите черти.
	Плам в очите ми безспир се
	пали и гори…
	Любя те, като четирсет
	ласкави сестри.

@@	1909
P$
