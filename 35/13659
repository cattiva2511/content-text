P>
	Тук пияни и блудни сме всички,
	не запяхме нито веднъж!
	По стените цветя и птички
	се измъчват за облак и дъжд.

	Трепка странната и спокойна
	струйка дим на твойта лула.
	Аз поисках да бъда стройна
	и облякох тясна пола.

	Зад прозореца нощ ли е кротка,
	или снежна буря фучи?
	На очите на сепната котка
	ми приличат твойте очи.

	И сърцето от скръб боледува!
	Отмилява ми Божия свят.
	А онази, която танцува,
	непременно я чака ад.

@@	1 януари 1913
P$
