P>
	— Едно!
	— Едно кокиче снежнобяло,
	камбанка звънка разлюляло,
	разнася весело вестта:
	— Хей, хора, идва пролетта!

	— Две!
	— Два автобуса летят по шосето.
	Облаче прах помежду им остана.
	„Жълтият“ бърза да стигне морето.
	„Синият“ бърза да стигне Балкана.

	— Три!
	— Три птичи гнезда оживяха
	на дървото под топлата стряха.
	Почва първи — за песен — урок.
	Почва първият полет висок.

	— Четири!
	— Четири ранобудни пчелички
	четирилистна детелина намериха.
	И крилата си гордо разпериха —
	щастие носят за всички!

	— Пет!
	— Пет момчета покориха
	белоснежен Черни връх.
	Пет момчета китка свиха —
	цвете с принебесен дъх.

	— Шест!
	— Шест играча от зеления отбор,
	шест играча от тима червен
	пълнят с олелия моя двор
	през неделния безкраен ден.

	— Седем!
	— Седем братя и сестри —
	седемдневна въртележка.
	Може всеки да ги преброи
	бързо и без грешка:
	— Понеделник, Вторник, Сряда,
	Четвъртък, Петък, Събота,
	Неделя!

	Седем братя и сестри —
	седемдневна въртележка.
P$
