P>
	И отново над тъмната къща
	сняг се сипе — ситен и лек,
	аз останах една и съща,
	но при мене идва човек.

	Аз го питах какво ще иска.
	Рече: „С тебе — и в ада макар.“
	Пошегувах се: „Ами риска
	да ни стане бедата другар?“

	Към цветята, които будуват,
	свойта суха ръка приближи:
	„Разкажи ми как те целуват,
	как целуваш ти, разкажи.“

	Нито пръстенът сватбен го сепна,
	нито скръбното ми сърце.
	И едничък мускул не трепна
	върху злото му светло лице.

	Беше радостен да узнае,
	че надмогва своята страст
	и че нищо от мен не желае,
	а пък всичко му давам аз!

@@	1 януари 1914
P$
