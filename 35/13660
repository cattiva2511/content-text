P>
	… И никой се не мярна
	пред стълбището пак.
	И в светлина невярна
	прекрачих твоя праг.

	Гореше лампиона
	зелен и в оня час
	чух шепот: „Сандрильона,
	ти имаш странен глас…“

	Огнец припламна скромен,
	щурец отрони звук.
	Ах! Някой взе за спомен,
	пантофките ми тук.

	И снопче карамфили
	ми подари тогаз.
	О, уликите мили
	къде да скрия аз?

	Сърцето ми трепери
	и вярва: иде ред —
	ще тръгне той да мери
	пантофката ми вред.

@@	1913
P$
