P>
	С тънка сламка ми пиеш душата.
	Знам вкуса й горчив и безцелен.
	За молбите не търся отплата.
	О, покой мой многонеделен.

	Като свършиш, кажи ми. И нека
	на душата ми туй да е краят.
	Аз ще тръгна по близка пътека
	да погледам деца как играят.

	Как цъфти над плетища череша
	и подвикват зидарите дружно.
	Ти любовник ли, брат ли ми беше,
	аз не помня — и то е ненужно.

	Как е светло и как безприютно,
	уморена вървя, скръбнолица…
	И мълчат минувачите смутно:
	вярно, тя е от вчера вдовица.

@@	1911
P$
