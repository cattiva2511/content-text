P>
	Написах такива слова,
	които да кажа, не смея.
	Главата ми болка скова
	и тялото странно немее.

	Свирка обажда се пак,
	тлее в сърцето загадка,
	тъне под ситния сняг
	стара крокетна площадка.

	Скъсай над мен, листопад!
	Мисли, помръквайте вече!
	Който е весел и млад,
	няма защо да му преча.

	Прошка реших да ви дам
	зарад шегата нелека…
	Утре ще дойдете сам
	с първата снежна пътека.

	Дъхави свещи навред
	ще ни запалят и в този
	миг ще получим букет
	оранжерийни рози.

@@	1911
P$
