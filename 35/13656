P>
	И нека бъда пак сама.
	И любовта да е измама…
	На твоята невеста няма
	да пиша тровещи писма.
	Но ти й дай добри съвети:
	да се зачита в моя стих,
	да пази моите портрети —
	бъди внимателен жених!
	Глупачки! Всякоя цени
	съзнанието за победа —
	не светла дружеска беседа,
	не спомена от нежни дни…
	Когато видиш удивен,
	че свършват медните монети
	на щастието, празен ден
	и радости навек отнети —
	в среднощния тържествен час
	не идвай пак. Не те познавам.
	С какво ще ти помогна аз?
	От щастие не изцерявам.

@@	1914
P$
