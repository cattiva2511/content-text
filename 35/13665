P>
	И няма с теб да пием от стакана
	единствен — нито вино, ни вода,
	да се целунем нежно в утрин ранна
	и вечер да се вгледаме в звезда.
	Луна и слънце сме! Но едносъща,
	пак любовта един към друг ни връща.

	И ти си тук, избранико любим,
	и аз съм тук, избраница любима.
	Виновен си, че болката делим
	и в твоите очи уплаха има.
	И само с редки срещи досега
	лекуваме тревога и тъга.

	Но твоя глас е цял в стиха ми плах,
	в стиха ти мои думи отзвучават.
	О, има огън, който не успяват
	да погасят забвение и страх.
	И аз обичам твойте безизкусни
	примамно-розови и сухи устни!

@@	1913
P$
