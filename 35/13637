P>
	Подобно белка беше полетяло
	високо облаче с прозрачна сянка.
	Той каза: „Жал ми е, че вашето тяло
	ще се стопи през март — като Снежанка!“

	Присвих в маншона пръсти затвърдели
	и се отдръпнах сепната и смутна.
	О, как ще върна кратките недели
	на любовта му лека и минутна!

	Не храня горест, нито мъст гореща
	и нека ме затрупа бяла зима.
	По Коледа мечтах за тая среща.
	Бях в януари негова любима.

@@	1911
P$
