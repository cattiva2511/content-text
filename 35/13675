P>
	Сега живея мъдро на света,
	в небето гледам, моля се на Бога
	и се разхождам дълго вечерта,
	за да приспя ненужната тревога.

	Додето вятър в лопуша снове
	и грее на рябина гроздът ясен,
	възпявам аз в игриви стихове
	живота тленен, тленен и прекрасен.

	Завръщам се. И ближе мойта длан
	ленива котка, спътница любезна,
	трепти далечен огън, разгорян
	от кулата на речна дъскорезна.

	Изрядко само щъркел прелети,
	раздвижи в тъмното прозрачна струя.
	И ако в този миг почукаш ти,
	уверена съм, няма да те чуя.

@@	1912
P$
