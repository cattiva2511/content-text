P>
	Студ гърдите ми стегна тогава,
	но пристъпих с послушни крака.
	И за миг ръкавицата лява
	съм облякла на лява ръка.

	Стъпалата ме хвърлиха в трепет,
	а пък знаех, че те са три!
	Иззад кленове есенен шепот
	ме повика: „С мене умри!

	От превратните и унили
	мои дни се погубих съвсем.“
	Отговорих му: „Мили, мили!
	И аз също. Нека умрем…“

	Туй е песен за срещата сетна.
	Аз погледнах към тъмния дом.
	Равнодушно в прозореца светна
	жълта свещ и замря мълчешком.

@@	1911
P$
