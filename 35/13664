P>
	… И някой невидим под тъмни простори
	зашумя в листопаден килим
	и ми викна: „Какво ти стори,
	какво ти стори твоя любим!

	Като с туш нарисувани, падат вече
	твойте клепки под ъгъл суров.
	На скръб и досада сама обрече
	беззащитната си любов.

	Дори не чувстваш, когато иглата
	острието си в тебе опре.
	Нито си весела, нито крилата —
	в гроб да легнеш е по-добре!“

	Отговорих му: „Хитър и черен,
	отдръпни се, от срам сразен.
	Той е нежен, покорен и верен
	и е влюбен завинаги в мен!“

@@	1912
P$
