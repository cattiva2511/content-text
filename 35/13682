P>
#	1.

	Пак Исакий грее пищно
	под самия небосклон.
	В нетърпение предишно
	стине Петровия кон.

	А в очите сажди парят
	и тъмнее дим довят…
	Не харесва господарят
	своя нов престолен град.

#	2.

	А сърцето бие мерно.
	Остарява ли човек?
	Наште сенки по Галерна
	са останали навек.

	Спуснала ресници гъсти,
	виждам, влюбен и честит,
	как поемаш с тънки пръсти
	моя веер неразкрит.

	Че сме двама, че в заветен
	свят на чудеса вървим,
	че сега над парка Летен
	трепка лъч неуловим —

	не скърбя за думи вещи
	и сърцето не боли
	от мъчителните срещи.
	Любовта се утоли.

	Ти си жив и аз съм жива,
	край на страсти и беди —
	тъмната вода прелива
	и с усмивка мълчалива
	Петър хладно ни следи.

@@	1913
P$
