P>
	Пред любимата дават обет!
	Нелюбима съм аз и не бива.
	Как се радвам, че тънкия лед
	над безцветна вода се разбива.

	И приемайки риска, сама
	ще премина по него нарочно.
	спастряй всичките мои писма —
	нека знаят потомците точно

	колко мъдър, прославен и чист
	си живял и заминал оттука.
	Мигар може в такъв летопис
	да намери окото пролука?

	Как опива живота могъщ,
	в колко мрежи се впримчват сърцата.
	Нека в своя учебник веднъж
	мойто име да срещнат децата

	и на мойта сърдечна печал
	да погледнат с усмивка лукава…
	Ни любов, ни покой си ми дал,
	подари ми горчивата слава.

@@	1913
P$
