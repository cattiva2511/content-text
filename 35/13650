P>
	Слава на теб, безизходна печал!
	Вчера умря сивоокия крал.

	Есенна вечер пламтеше отвън,
	каза мъжът ми почти като в сън:

	„Знаеш, от лов го донесли на гръб,
	ничком бил паднал под стария дъб.

	Жалко, кралицата зло сполетя.
	Само за нощ посивяла е тя.“

	Взе от камината вехта лула,
	седна над своите нощни дела.

	Щерката будя и както личи,
	тя е със същите сиви очи.

	А зад прозореца шепнат листа:
	„Няма го краля ти вече в света…“

@@	1910
P$
