P>
	Дойде в съня ми някак си внезапно,
	но чакано вече цяла година.
	Запя любимата ни песен
	и кашлицата спря,
	и треската отмина.
	Защо дойде? — попитах с поглед —
	Да ме пожалиш или за болестта?
	Усмихна се и се стопи във мрака
	отиде си в безкрайността…
	… Отмина треската
	и кашлицата спря.
	Заспах, прегърната от спомена
	за теб, за нас, за песента.
	В сърцето ми завинаги остава
	една любов, една мечта…
P$
