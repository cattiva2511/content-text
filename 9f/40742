	Изпълнена с бляскава поредица извънземни оръжия и системи, „Мисия Земя“ на Л. Рон Хъбард е зрелищна кавалкада от битки, от зашеметяващи сюжетни обрати, от герои и героини, злодеи и злодейки, вплетени с изключително въображение в историята на едно сложно замислено нашествие над Земята. Историята е разказана по уникален начин изцяло през очите на извънземни, които вече крачат сред нас.
	Това литературно произведение е безпрецедентно събитие в издателската практика, събитие с такава значимост, че предизвиква появата на нова дума — декалогия (означаваща група от десет тома) — с цел да се изрази подобаващо обхвата и майсторството на „Мисия Земя“. 1.2 милиона думи в десет епически тома, които надминават дори последния триумфален и международно признат шедьовър и бестселър „Бойно поле Земя“.
	Роден през 1911 година, син на американски флотски офицер, Л. Рон Хъбард е израснал в американския запад и от ранно детство е опознал грубия живот на открито, преди да поеме към морето. Каубои, индианци и планините на Монтана се уравновесяват с откритото море, с храмове и ориенталски пейзажи в пътуванията му в Далечния Изток като юноша. Докато навърши деветнайсет, той е пропътувал четвърт милион морски мили и още хиляди мили на земята. Впечатленията и изживяванията му са записани в поредица от дневници, в които могат да се открият наченки на сюжети на разкази.
	След като се завръща в Съединените Щати, неутолимото любопитство и жажда за вълнения на Хъбард го пращат в небето като пилот, където бързо си спечелва репутация заради способностите и смелостта, след което отново се отдава на морето. Този път поема на пътешествия из Карибско море на четиримачтови шхуни, където приключенията се преплитат с познание, използвано по-късно пред пишещата машина.
	Първите опити с перото на Хъбард не са в областта на художествената литература и са на базата на неговия авиаторски опит. Но скоро след това той започва да черпи от преживяванията си по време на пътешествията и ги превръща в най-разнообразни разкази: приключената, мистериозни, разкази за пътешествия из Далечния Изток, уестърни, детективски разкази и най-накрая научнофантастични.
	През 1938 г. Хъбард вече е утвърден и признат като един от най-продаваните писатели в тази област, но едно ново списание има нужда от свежа кръв. Хъбард е насърчен да опита с научнофантастични разкази. Червенокосият автор протестира, че не пише за „лъчеви оръжия и ракети“, а за хора. „Точно това ни трябва“, му отговарят.
	В резултат се появяват серия разкази от Хъбард, които променят облика на научната фантастика и предизвикват сравнения от страна на критиката — тогава, както и сега — с най-доброто от Х. Дж. Уелс и Едгар Алън По. Днес Хъбард е всепризнат като един от основателите и бащите на великата Златна Ера на научната фантастика, който, като Робърт Хайнлайн и още няколко велики майстори, продължава да развива и съществено да обогатява съвременния литературен жанр, в чието създаване сам участва.
	В същото време чутовният и несекващ творчески заряд на Хъбард за повече от половин век като професионален писател е добил пропорции на истински феномен в издателското дело — над сто романа и новели, над двеста разкази (появили се под собственото му име и под псевдоними като Рене Лафайет, Кърт Вон Рашен, Уинчестър Ремингтън Колт и други) и над двайсет и два милиона тома с неговата фантастика на дванайсет езика, продавани в целия свят.
	За да отпразнува златната си годишнина като професионален писател, Л. Рон Хъбард написва „Бойно поле Земя — сага за трихилядната година“. Книгата бързо влиза във всички листи за бестселъри в много страни и е ласкаво приета от критиката.
	„Паблишърс Уикли“ описва Хъбард като „превъзходен разказвач с майсторско владеене на сюжета и ритъма на повествованието“.
	„Бафълоу Ивнинг Нюз“ пише за „Бойно поле Земя“, че е здрава и солидна фантастика, сътворена от майстор разказвач.
	„Къркъс Ревю“ пише, че „Бойно поле Земя“ е „обемно (над 800 страници) пиршество. Господин Хъбард отпразнува петдесетата си годишнина като професионален писател със здрав сюжет, вихрено действие и огромна доза забавление“.
	А сега, с поредицата „Мисия Земя“ читателите получават брилянтно замислена смесица от чудесни научнофантастични приключения, богата комедия и сатира и невероятен социален коментар във великата традиция на Волтер, Суифт, Верн, Уелс и Оруел.
	„Мисия Земя“ е уникална в аналите на научната фантастика с отчетливия повествователен ритъм, артистичност и хумор, които са неподражаем белег на Л. Рон Хъбард, един от най-плодотворните и влиятелни автори на двайсети век.
C>
	„Винаги се радвам да общувам с читателите си.“
@	Л. Рон Хабърд
C$
	Това са думи на Л. Рон Хъбард, за когото винаги беше много интересно да общува с приятелите и читателите си. Той правеше всичко възможно да остане във връзка с всеки, с когото се е запознал през петдесетгодишната си кариера като професионален писател и имаше хиляди почитатели и приятели от целия свят, с които си кореспондираше.
	Издателите на литературните творби на Л. Рон Хъбард имат желание да продължат тази традиция и с удоволствие ще приветстват писмата и коментарите от вас, неговите читатели, стари и нови.
	Ще разгледаме с голямо внимание всяко писмо, адресирано до Директора на отдела за автора в Bridge Publications.
