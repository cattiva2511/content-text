P>
E>
	Тихо вали над града…
@	Артур Рембо
E$
	Сълзи обливат сърцето,
	плаче дъждът над града;
	Боже, но мъката дето
		разкъсва сърцето!

	Тихият шум на дъжда,
	там над дървета и къщи:
	слушай, сърце на скръбта,
		песента на дъжда.

	Сълзи обливат — защо ли?
	клето сърце що ридай;
	що! ни беди, ни неволи?
		тази болка — защо ли?

	Болка горчива, без край,
	болка — защо, за кого ли?
	— Ала сърцето я знай,
		пълно със болка без край.
P$
