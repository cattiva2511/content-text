P>
	А зимна нощ издига в небето свойта чиста чаша.

	И аз издигам, ето, сърцето си стъмнено,
	о, Господи, към Твойто безмълвие безбрежно —
	макар да знам, че всичко е нямо и студено,
	че няма плам да сгрее сърцето хладно, грешно;
	и аз Те лъжа, зная, но молят Те устата,
	ръцете; знам, че ням си и глух, и сляп за всяка
	безумна скръб, която ридай дълбоко в мрака,
	и знам: сам себе си сънувам вън в нещата; —
	— о, Господи! помилуй безумния ми час
	и чуй ти мойте вопли сред тишина и мраз!…

	А зимна нощ издига в небето свойта чиста чаша.
P$
