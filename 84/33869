P>
	Какво таз нощ ще кажеш, душа самотна, бедна!
	Какво, сърце, ще кажеш — ти, в есенни петна! —
	на нежната, на светлата, на скъпата жена,
	под чийто златен поглед разцъфваш в скръб последна?

	— Със всичката си гордост ний ще й пеем „слава!“
	защото тя е нежна и с власт над жалкий ум;
	плътта й безтелесна е ангелски парфюм
	и нейний взор ни в дреха от светлина огрява.

	Където и да бъде — в нощта и в самотата
	или сред бурний плясък на улицата свята,
	тя не върви — танцува подобно пламък лек.

	Тя казва: „Аз съм Хубост — закон съм над закона!
	Любете красотата чрез мене в смъртний век.
	Аз Ангел съм Хранител, и Муза, и Мадона!“
P$
