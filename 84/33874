P>
	Нощта. Дъждът. Безцветен небосклон разсечен
	от черний силует на стар готичен град —
	със своите кули, сам, угаснал там далече.
	Поле. Бесилка със обесени — и с жад
	рой врани ги кълват и люшкат в мрака черен,
	и те танцуват танц — свиреп, неимоверен,
	а техните нозе са плячка на чакали.
	Нататък из полето храсти и бодли
	стърчат настръхнали, като кошмари зли,
	пред небесата хаотично потъмнели.
	И трима пленници, окъсани и боси —
	след тях цял ескадрон улани, през калта —
	и копията им, изправени и остри,
	блещят под копията мрачни на дъжда.
P$
