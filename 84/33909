P>
	— Отворете ми, хора, вашта врата,
	аз чукам навред по врати и прозори:
	Отворете ми, аз съм вятърът, хора,
	облечен във мъртви листа.

	— Влезте, приятелю, влезте, вий, вятър,
	ето огнището, огънят свети;
	молим, там в къта — седнете, седнете:
	влезте при нас вий, приятелю вятър.

	— Отворете ми хора, аз съм дъжда,
	аз съм вдовицата в жалейна дреха,
	диря за свойта умора утеха,
	сред черна — от сажди — мъгла през нощта.

	— Влезте, вдовице, влезте при нас,
	влезте студена и сива.
	Процепи много стената открива
	пред вас, за да влезете — влезте при нас.

	— Посрещнете ме, хора, като ваша любима,
	отворете ми: аз съм царицата снежна.
	Белият плащ мой се разронва в безбрежност
	по пътя на старата зима.

	— Влезте, вий снежна, влезте, царице,
	с вашите лилийно бели нозе,
	бели цветя сейте с бели ръце
	над огнището, дето грей сетна искрица.

	— Защото — ах, ний сме злочестите хора,
	поселени в Север пустинен, студен,
	и ний ви обичаме — кажете, от кой още ден? —
	гости на нашата скръб и умора.
P$
