P>
		Вземете плод, треви, цветя и листи;
		и ето мойто вярно вам сърце:
		то дири ваште погледи лъчисти —
	не го разкъсвайте с тез бели две ръце.

		Аз ида влажен още от росата,
		свеж утрен хлад над челото ми вей:
		о, нека морна чака тъй душата —
	в нозете ви — часа, за който тя копней.

		Над вашта млада гръд глава ще сложа
		(целувките ви там безспир звънтят!)
		и страстний вихър ще се уталожи,
	и кротко аз ще спя над вашта топла гръд.
P$
