P>
	Не ми трябва слънце,
	Когато имам очите ти.
	Не ми трябва земя,
	Когато имам ръцете ти.
	Не ми трябва вода,
	Когато имам устните ти.
	Не ми трябва небе,
	Когато имам лицето ти.
	Не ми трябва ден,
	Когато имам теб.
	Забравям за времето,
	Когато чувам гласа ти
	А нощта на косите ти
	Нашепва, че съществуваш.

	Но ми трябва всичко —
	Трябва ми целия свят,
	За да го подаря на теб.

	Защото съществуваш ти.
@@	май 2000 г.
P$
