P>
	А колко е страшна тишината!
	Напрегната, озъбена, дебнеща,
	Потъваща в бархета на тъмнината.

	Спомен от нечие присъствие,
	Предизвестие за нещо тегнещо,
	Заложен годежен пръстен.

	Постепенно свиквам с тишината,
	С нейната натрапчива музика,
	С мълчаливата самоирония на душата.

	Проскърцва ли моята сянка,
	Превърнала ме в своя илюзия,
	В прозорец, в картинна рамка?

	Тишината сграбчва в обятия.
	Настанява се в мозъчните катакомби
	Отчайващо събудената апатия.

	Колко е безнадеждна тишината!
	Надеждата е във взривена бомба,
	Разкъсала бархета на тъмнината.
@@	есента на 1999 г.
P$
