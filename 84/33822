P>
	Аз моля тихо вятъра —
	Моят стар приятел,
	Който, тичайки, ще изпревари
	Всички писма, срещи и разговори,
	Да те помоли да ми простиш,
	Че те обичам толкова много,
	Да ми повярваш. Нали
	Знаеш, че без тебе не мога.
	Вятърът докосва рамото ми,
	Възсяда слънцето и обещава.

	Аз моля тихо морето —
	Моят другар, за което
	Аз знам, че е вечно
	И което ме гледа отсреща
	Да съхрани вечната ми любов
	И всичко, посветено на теб,
	И това, че този живот
	искам да го изживея за теб.
	А една немирна вълна
	Прегърна слънцето и обеща.
@@	12.06.2000 г.
@@	Несебър
P$
