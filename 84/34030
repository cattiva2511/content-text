	__Автократ__ (гр.) — самодържец, лице с неограничена власт; абсолютен владетел.
	__Аксамит__ (гр.) — кадифе.
	__Багаин__ — чин от нисшия команден състав в прабългарската войска.
	__Багатур__ — боец от прабългарската войска, проявил лична храброст.
	__Балиста__ (гр.) — метателна бойна машина за хвърляне на копита, камъни и др.
	__Бдин__ — Видин.
	__Божек, божеци__ — просяк, просяци.
	__Боил(и)__ — прабългарски болярин, велможа.
	__Верея__ — Стара Загора.
	__Витяз__ — юнак, герой.
	__Галера__ (ит.) — старинен военен кораб с весла.
	__Гинекей, гинекеят__ (гр.) — у старите гърци — женско отделение.
	__Гончия/и__ — пратеник, вестоносец.
	__Гука__ — широка горна дреха от груб вълнен плат.
	__Деспот__ (гр.) — някогашен самовластен управител на малка държава или област.
	__Диоцез__ (гр.) — област, окръг.
	__Доместик__ (лат.) — началник на дворцова охрана.
	__Дръстър__ — Силистра.
	__Дук__ (лат.) — титла на благородник през феодализма, която е по-ниска от принц, херцог.
	__Евзони__ (гр.) — лековъоръжени гръцки войници — пехотинци.
	__Ергеле__ — стадо коне.
	__Жупан__ — вожд, управител на област у някогашните славяни.
	__Истър__ — Дунав.
	__Инок__ — монах, калугер.
	__Иночество__ — монашество.
	__Кавхан__ — помощник, заместник на хана.
	__Канартикин__ — наследник на хана.
	__Карарски мрамор__ — който е от околностите на град Карара, Италия; особен мрамор, известен със своите качества за скулптурни произведения на италиански майстори — ваятели.
	__Карвуния__ — Добруджа.
	__Квестор__ (лат.) — в древния Рим — съдия — следовател или лице, което се занимава с финансите на известна част.
	__Кесар__ (лат.) — титла на императорския брат или на важно лице от управата на Византия.
	__Кумис__ — питие от кобилешко мляко.
	__Литания__ — дълга, проточена молитва.
	__Мерджан__ (тур.) — корал.
	__Модий__ (лат.) — мярка за течности и житни храни в древния Рим, която имала около 9 литра.
	__Мора, Морена__ — богиня на смъртта.
	__Нежит__ — зъл дух, който причинява болест.
	__Неранзови дървета__ — вид портокалови дървета.
	__Перпер, перпери__ — стара златна или сребърна пара.
	__Перун__ — бог на бурите и гръмотевиците, в който са вярвали славяните.
	__Протостратор__ — главен военачалник.
	__Севаст__ — титла на български болярин.
	__Стадий__ — мярка за дължина около 200 м (в древна Гърция — 177,55 или 181,08 или 192,27 м)
	__Стратег__ (гр.) — управител, военачалник.
	__Схимник (схимници)__ (гр.) — монах, дал обет да изпълнява схима. (Схима — най-строга степен на монашески живот, което изисква от подвижника големи ограничения и пълно отричане от света.
	__Тангра__ — върховен бог — небе, в който са вярвали прабългарите.
	__Тема__ (гр.) — област.
	__Таран__ (рус.) — тежка греда за разбиване на крепостни стени.
	__Твърдина__ — крепост.
	__Трем__ — пруст. Отворена стая в горния етаж пред другите стаи Триклиниум (лат.) — в древния Рим маса за хранене, с три места за полулегнало положение на хранещите се; помещение за хранене.
	__Трирема__ — бързоходен кораб.
	__Тълмач__ — преводач.
	__Униат (уният)__ (лат.) — православен християнин, който признава главенството на папата; привърженик на уния.
	__Уния__ (лат.) — обединение, съюз; присъединяване на православна църква към католическата под върховенството на папата.
	__Хем__ — Стара планина.
	__Хемският полуостров__ — Балканският полуостров.
	__Хиподрум__ (гр.) — място за надбягване с коне и колесници.
	__Члун__ — лодка.
	__Чъртог (чертог)__ — дворец, замък.
	__Ювиги хан__ — велик хан.
