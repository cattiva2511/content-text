P>
	Нощта е разноцветна, разнолика,
	Черна мозайка от стъкло,
	По която светлините припкат,
	Нощта — виенско колело.

	Въртят се нощни пеперуди,
	С мен, с теб, с някой друг,
	Лесни, временни заблуди,
	Без имена, без чувства и без звук.

	Нощта е черна музика,
	Копелето от бордеите на Бруклин.
	И пошла чалга. И илюзия.
	Тела на разпродаващи се кукли.

	Танцуват нощни пеперуди,
	Ти, тя или пък друга.
	Коя къде ще се събуди
	От илюзиите отрезвяла грубо?

	И отърсила красивия прашец
	В мъртвата забрава на сумрака,
	Като загубен в светлото молец
	Нощта отново ще дочака.

	Ще изиграе и поредния си коз,
	Без имена, без спомени дори,
	А душата ѝ ще е досаден гост
	В дискотека „Тридесет и три“.

	На тридесет и три разпънаха Христос.
@@	март 2000 г.
P$
