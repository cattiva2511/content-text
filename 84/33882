P>
	Розите бяха тъй ярко червени,
	черен в гирлянди висеше бръшляна.

	Мила, потрепнеш ли само — у мене
	пламват пак всичките зли отчаяния.

	Беше тъй нежен и син небосклона,
	въздухът тих, тъй зелено морето.

	Чакам и в страх се душата ми рони:
	дебне жестоко разлъка заклета!

	Храсти чемширни със листи лакирани —
	морен от тях съм, и морен от степи,

	равни, прострени без край, ширини,
	морен от всичко — уви! — освен тебе!
P$
