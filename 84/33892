P>
	Аз съм Империята в края на своя декаданс.
	Тя гледа: варварите бели и снажни приближават,
	а нежни акростихи поетите й съчиняват
	със стил от пищно злато и слънчев шемет изтъкан.

	Сама душа — и дух, без жалост, в томление скован.
	Далеч там нейде, казват, битки свирепи прогърмяват.
	О, да не можеш — немощен, с желания що доизтляват —
	о, да не искаш да разцъфнеш сред тоз живот без блян!

	О, да не искаш, да не можеш тъй да умреш поне!
	Ах, всичко е допито! — Мила, смехът ти потъмня —
	Ах, всичко е допито! Всичко изядено!… И толкоз!

	И само — мадригал безсмислен със вино измърсен
	и само — раб безочлив, който изпъжда те без свян
	и само — скука безпределна и тягостна до болка!
P$
