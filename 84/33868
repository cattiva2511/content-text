P>
	Кат мрачен ураган ми младостта премина,
	от бляскави слънце тук-тамо озарен;
	вред гръм и дъжд вилня — и в моята градина
	тъй малко румен плод останал е за мен.

	Ей веч под есента на мислите стоя;
	наново трябва пак с мотика и с лопата
	да изравня навред аз мократа земя,
	де ями като гроб изрила е водата.

	А кой знай новите цветя, кои мечтая,
	ще найдат ли в пръстта тъй мокра, що копая,
	таинствения сок, що би им крепкост дал?

	— О, скръб! На времето е плячка битието,
	и мрачний враг, със стръв разкъсващ ми сърцето,
	от нашта кръв до днес е крепнал и живял!
P$
