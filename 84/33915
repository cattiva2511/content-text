P>
	Камбаната от син кристал —
	под нея мойте меланхолии;
	застава тиха, сред безволие,
	безсилна, моята печал:

	на тайни символи растения,
	и морни лотуси на страст,
	студен мъх и треви без власт,
	цветя на моите копнения.

	И само, бледна, посред тях,
	една смирена строга лилия
	издига своето безсилие —
	върху листа от скръб и страх.

	И в свойте трепетни сияния,
	като луна, и без печал,
	докосва синия кристал
	с молитва бяла, без желания.
P$
