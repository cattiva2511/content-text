P>
	Аз може би всичко ти казах,
	А може би не съвсем,
	Нахално отново навлязох
	В живота на новия ден.

	Аз може би нямам представа
	Докога ще живея така —
	Една топлина ми остава,
	Топлината на твоята ръка.

	Аз може би всичко ти дадох,
	А ти пък си всичко за мен,
	Ще ти дам каквото забравих,
	Ти ми дай поне още ден.

	Аз може би някъде сбърках,
	Или ти погрешно реши,
	Спасителен остров потърсих
	Отново при теб, разбери.

	Аз може би всичко ти казах,
	Но отново оловният ден
	Щом теб за миг забелязах
	Превърна се в златен за мен.

	Аз може би всичко ти казах,
	Не, не всичко, не съвсем…
	Обичам те…, това остава
	За теб, за новия ден.
@@	февруари 2000 г.
P$
