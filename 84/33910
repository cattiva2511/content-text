P>
	Твойта скръб е моя, о, последна есен!
	Хленч из тъмни бори с вятъра понесен,
	златни вред листа, от кръв листа —
	върху позлатени мъхове, блата —
	Плач на дървесата — моя плач,
	моя беден плач развян в света…

	Твойта скръб е моя, о, последна есен!
	Ярост треперяща, гняв на вихър бесен —
	храсти поломени, с вдигнати ръце,
	отстрани край пътя — страх гнети сърце —
	голи храсти с молещи ръце,
	мойте бедни вдигнати ръце…

	Твойта скръб е моя, о, последна есен!
	Там сърце строшено — прах с калта размесен:
	свойта безнадеждност скърца тя без край,
	като дървесата криви тя ридай —
	Вик из далнините — моя вик,
	моя беден вик, що глух блуждай…
P$
