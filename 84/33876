P>
	През стария парк, заледен и самотен,
	две сенки преминаха с шепот сиротен.

	Очите им — мъртви, от устните сухи
	едвам се дочуват словата им глухи.

	Сред стария парк, заледен и самотен,
	две сенки въздишаха в спомен сиротен.

	— Ти помниш ли нашите радости прежни?
	— Защо да си спомням неща безнадеждни?

	— Сърце ти за мене тупти ли поне?
	и мене ли всявга сънуваш ти? — Не.

	— Ахъ! нашето щастие! — помня: всенощно
	в целувка притискахме устни! — Възможно.

	— Небето прозрачно! надеждата ясна!
	— Сразена, под черно небе тя угасна.

	Така те вървяха под клоните сухи,
	и само нощта чу словата им глухи.
P$
