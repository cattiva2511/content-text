P>
	Навън вали, вали, вали,
	Стена от дъжд.
	Излизам аз, излизаш ти
	Да се срещнем в дъжда.
	Тръгвам аз, тръгваш ти,
	Тръгва този дъжд.
	Пак се търсим — ти и аз,
	Загубени в дъжда.
	Над нас вали, вали, вали,
	Пелена от дъжд.
	Протягам аз, протягаш ти
	Ръце в дъжда
	Един към друг, един до друг,
	Събрани в капка дъжд.
	Един съм друг, един на друг —
	Обичам те в дъжда.
	Стеле се над нас воал,
	Воал от дъжд.
	Двама от дъжда сме скрити
	С воала на дъжда.
	Ти и аз, ти и аз
	Сред звезден дъжд.
	Дъждовна срутена стена,
	Възкръсваме в дъжда.
	Океан от разпилени пръски,
	Събрани в този дъжд.
	И ще тръгнем вече заедно,
	Когато спре дъжда
	Със спомена във нас
	За падналия дъжд.
	Заедно, нали, нали, нали,
	По следите на дъжда?
	Двама скрити под воала,
	Нашият воал от дъжд.
@@	май-юни 2000 г.
P$
