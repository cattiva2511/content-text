P>
	Не се връщай.
	Не се връщай повече при мен.
	Така няма да зная, че съм роден,
	Няма да вярвам в смисъла на живота
	И за мечтите че е отпусната квота.

	Не се връщай.
	Да не повярвам, че любовта е взаимност.
	Да не помисля, че щастието е постижимо
	И да си нужен не е просто понятие.
	Да не бързам че някъде ме очакват.

	Не се връщай.
	Няма да знам, че красота съществува
	И доброта няма така да жадувам,
	Ще забравя, че има разтърсваща страст,
	Че над чувствата никой няма власт.

	Не се връщай.
	Така няма да искам да те целувам,
	Да те желая и да се любим,
	Не се връщай нежно да ме прегърнеш,
	Не се опитвай света в рай да превърнеш.

	Но пък от друга страна,
	Ако се върнеш…
@@	12.06.1999 г.
P$
