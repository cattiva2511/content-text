P>
E>
	На Цветелина
E$

	Не, не се отчайвай, когато
	Гръб ти обърне съдбата,
	Ако за миг се скрие звездата
	И властно сграбчи те мракът.

	Не, не се отказвай, когато
	Тръгне слънцето наобратно,
	Когато закъснее внезапно
	Денят. Не се предавай, когато

	От упор потърсят сърцето
	Враговете — деца на нощта,
	Не плачи, не моли за пощада,
	Разстреляй ги с поглед в лицето.

	Не умирай, ако денят превали
	И свечереят всички дървета,
	Ако хоризонта счупи небето
	И завият сиви мъгли.

	Обида ли загорчи — не мълчи!
	В ръце се вземи и тръгни,
	Отново, отново тръгни,
	Когато най-много боли!

	Не се спирай. Да спреш е фатално.
	Гладен ли си — тръгни гладен,
	Жаден ли си — тръгни жаден,
	Надеждата е в последния залък.

	Не, не се отчайвай, а вярвай
	И отново поемай напред!
	Следвай само твойта пътека,
	За да се научиш да побеждаваш.

	Ако ли инак запулсира животът
	И раздадеш и последните сили,
	Намери лечебното биле
	За миг за да върнеш живота.

	Защото утре, знам, утре
	В нощта пак ще има звезди.
	Денят ще е слънчев. Но нали
	Трябва да дочакаме утре!
@@	февруари 2000 г.
P$
