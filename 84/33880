P>
	Сред унилий блясък
	на простор безкраен
	белий сняг незнаен
	свети като пясък.

	Тръпен лъч не пращат
	медни небесата.
	Сякаш че се ражда
	в миг и мре луната.

	Дъбове старинни
	плуват като сиви
	облаци в мъгливи
	далнини пустинни.

	Тръпен лъч не пращат
	медни небесата.
	Сякаш че се ражда
	в миг и мре луната.

	Врани кръвожадни,
	и вий, вълци бледни! —
	посред вихри ледни
	де блуждайте гладни?

	Сред унилий блясък
	на простор безкраен
	белий сняг незнаен
	свети като пясък.
P$
