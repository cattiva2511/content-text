P>
	Надалеч един град: цял в тревога и бой на камбани;
	на гилотината голият нож там сияй:
	и обзето от диво желание, мигом сърцето ми литва натам.

	Барабаните, глухи на толкова дни
	от сподавена ярост и плам,
	бият атака във всички глави.

	Часовникът там, върху кулата черна,
	свети сам през тъмата вечерна,
	откроен пред небе от червени звезди…

	Залп от стъпки могъщи неспирно кънти
	и пожар над стените — стихиен, злорад —
	разрошва смутения град.

	Излизат из свойто мълчание
	всички, които са били с надежда
	сред мрака на свойто свято отчаяние.

	Кажете що иде и тежко звъни
	по пътя на бъдните дни —
	тъй спокойно-страхотно?

	Гневът на света пълни всички простори,
	и юмруци безстрашно се вдигат нагоре —
	готови да хванат небесния гръм.

	Ето часа — в който всички безродни,
	безсънни, безумни от глад, безработни
	сграбчват живота със своята воля.

	Ето часа — и тревожно камбаната бий…
	Удрят приклади по мойта врата:
	убивай! убий — все едно!

	Ето часа — и тревожно там долу камбаната бий.
P$
