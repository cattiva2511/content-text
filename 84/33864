P>
	През цял живот таи душа ми свойта тайна:
	една любов родена в миг, ала безкрай.
	И, без надежда, аз мълча в печал безкрайна —
	че тази, по която страдам — тя не знай.

	Уви! незабелязан минах аз край нея,
	при нея всявга бях и все пак — всявга сам;
	и земните си дни така ще изживея —
	без смелост да поискам, нито пък да дам.

	А тя, създадена от Бога дивна, нежна,
	върви по своя път безгрижна и небрежна —
	и моят влюбен глас без отзвук ще блуждай.

	Когато прочете тез стихове, пропити
	всецяло с нея, тя небрежно ще попита:
	„Коя е таз жена?“ — и няма да познай.
P$
