P>
	Настана час — благослови най-сетне
	в тоз час погасналия сън поробен,
	и чакам аз ръцете му заветни
	да дойдат с бели рози в мрака гробен.

	Аз чакам свежия му дъх най-сетне
	над мойта кръв, далеч от зли измами;
	пасхален агнец сред блата безследни
	и рана сред води горещи, неми.

	Аз чакам тъмни нощи без просвета,
	аз чакам слабости неизлечими,
	и над ръце ми сянката му бледа,
	ликът му под води неотразими.

	Аз чакам твойте нощи, за да може
	лице желанието да измие;
	и мойте морни сънища, о, Боже, —
	дворец от лед смъртта им да укрие.
P$
