P>
	Излезли из незнайна звездност и
	ведно с лазурний майски шум,
	пътуват братствени любезности
	през въздуха, пропит с парфюм.

	Мечтателите и девиците
	понявга сещат с трепет нов
	пред белий порив на душите си
	да бди невидима любов.

	Незнайно от чий взор отнесени —
	сред смях и плач, и самота —
	то чужди устни са надвесени
	над устни, пламнали в цветя.

	И техний чар е тъй живителен,
	тъй тих — че в образа засмян,
	под ласката на миг пленителен,
	остава знак от вечен блян.
P$
