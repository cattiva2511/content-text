P>
	Улица Монмартр, улица Канебиер,
	Оксфорд Съркъс и Фридрих-щрасе
	аз ви соча поименно.

	Що правите вий? Що чакате вий?
	Кой е сразил вашта сила
	и вдървил вашта кръв?

	Събудете се вий — о, радостна тълпа.

	Недавна вий държахте, без грижа за звездите,
	най-висшето съществувание, най-висшето могъщество.
	Европа цяла — туй бе ваший ропот.
	Под вашия асфалт, о, улици,
	шумеше като бликаш извор духа на нови богове.
	И цялата световна светлина — не бе ли тя
	светкавична покривка, разлюляна между вас?
	Днес вий мъртвеете в покорен сън.
	Някой чудовищен ви завладява
	и вашта плът превръща в извержения на своя търбух.
	Аз призовавам вас, тълпи свободни,
	вий всички, сред които аз съм изгорял!
	Вий — пламъчета мимолетни,
	полюшвани от летний вятър
	или — главни, възпламнали, за да родят
	едно огромно слънце.

	Тълпи във влакове, в театри,
	във кафенета и във циркове;
	тълпа в Хайд парк през май;
	тълпа във Лидо през септемврий;
	тълпи в пристанища и параходи;
	тълпи на живата Европа;
	тълпи противни на смъртта!

	Повтарям ви: време е вече.
P$
