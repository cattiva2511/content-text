P>
	… Защото много страдах аз!
	Подгонен злобно, гонен с бяс,
	подобно вълк в леса, — и все тъй
	безспирно хапан, без покой,
	без подслон — посред дивий вой
	на глутница от люти псета.

	Омраза, Завист и Пари
	ме вред преследват, като три зли
	хрътки. И туй продължава
	дни, месеци, години!… Ах,
	обядвам яд, вечерям страх —
	все същата храна корава!

	Сред ужаса на род ний лес,
	в миг, ето и последний пес —
	Смъртта. — Звяр див, свиреп, о, зная!
	Наполвин мъртъв — в мен Смъртта
	забива нокти, ръфа тя
	сърце ми — но не виждам края!…

	И в кръв облян, с последен скок,
	без мощ — пред хладния поток
	аз грохвам. — Вълци мои братя,
	поне в мир нека да умра,
	и нека моята сестра,
	Жената, бъде ми отплата.
P$
