P>
	О, вечери, разпяти пред морни кръгозори —
	облети в кръв, проливат те кръв в блата проклети,
	кръвта на скръб и горест, над блатните умори,
	които отразяват терзанията святи
	на вечери разпяти пред морни кръгозори.

	Иисус е — полски пастир, — той вика с морни взори
	стадата светли свои към светли водопои,
	но ето — смърт израства в прощалните простори —
	Иисусе, в кръв облети са агнетата твои,
	и ето там — Голгота пред черни кръгозори.
	О, вечери, разпяти над черните Голготи, —
	зли горести там плачат, пред кръстовете горе;
	нима през бели вери надежда нейде броди? —
	И ето, в кръв проливат те своите умори —
	тез вечери, разпяти пред черни кръгозори!
P$
