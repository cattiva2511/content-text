P>
	Той спи
	Събужда се
	Внезапно почва да рисува
	Той грабва една черква и рисува с една черква
	Той грабва една крава и рисува с една крава
	С една сардела
	Рисува с черепи, ръце, ножове
	Рисува с жилите на вола
	Със всички скверни болки на еврейските паланки
	Раздрани от любовна похот в дълбините на Русия
	За Франция
	Без жажда и сърце
	Рисува той с крака
	Очите му отзад
	И ето вашето лице
	това си ти, читателю
	това съм аз
	това е той
	собствената годеница
	бакалинът на ъгъла
	овчарката
	акушерката
	новородени къпят в кофи кръв
	небе препълнено с безумие
	избликват из устата червеи
	на тирбушон прилича la Tour d’Eifel
	натрупани ръце
	Христос
	той сам Исус Христос
	на кръста свойта младост изживял
	Всеки нов ден самоубийство ново
	внезапно той престава да рисува
	той беше буден
	сега той спи
	обесва се със свойта връзка
	Шагал изтръпва удивен
	безсмъртието го възнася
P$
