P>
E>
	На дядо ми Бойчо
E$

	В днешния ден на объркани стойности,
	На мъртъв идеен стремеж,
	Най-трудно е да живееш достойно,
	Достойно да гледаш напред.

	Най-трудното е достойно да крачиш
	Сред разпънати идеали на кръст,
	Мислите да са чисти, прозрачни
	Пред бездуховния ръст.

	Най-трудното е да не свеждаш очи
	И с прошка за отминали грешки
	Пред бесните хули да не мълчиш,
	Най-жестоко е да живееш човешки.

	Мозайката е грозно разместена,
	Мишената е нашата гръд,
	Щом присъдата да си честен
	Ни отвежда директно на смърт.
@@	пролетта на 2000 г.
P$
