P>
	Оплаквам устните страдални,
	целувка, бледни, не познали,
	желанията в скръб заспали
	подир беритбите печални.

	Все този дъжд пред небесата!
	Все този сняг по бреговете!
	А пред прага на бляновете
	ми вълци, легнали в тревата,

	в душа ми смръкнала съзират,
	с очи през миналото впити,
	кръвта на агнета, които
	отдавна връх леда умират.

	И само месецът облива
	с лъчите свои меланхолни
	желанията мои, болни
	от глад, сред есента мъглива.
P$
