P>
	Сирак без дом, но с поглед тих,
	дойдох аз нявга, още млад,
	при чужди хора в шумний град:
	зло никому аз не сторих.

	Години двайсет щом стигнах,
	любов и скръб узнах тогаз:
	жени красиви видях аз —
	но аз не бях красив за тях.

	Герой не съм аз бил до днес,
	но сам в света, без роден край
	аз исках в бой да найда край —
	ала и в боя бях злочест.

	Дойдох ли рано в този свят,
	или пък късно аз? уви,
	защо? — О, братя, всички вий,
	молете се за бедний брат.
P$
