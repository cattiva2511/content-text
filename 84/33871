P>
	Луната беше тъжна. Блудящи серафими,
	през сълзи, с лък в ръката, в покоя на незрими,
	цветя изтръгват, ронят из морни виолини
	въздишки бели над цветя лазурносини.
	— Деня на твойта първа целувка благославям,
	мечтите ми — в тях скрити мъчения долавям —
	опиваха се мъдро с парфюма на печали,
	които биха щедро, завинаги отдали
	беритбата от Блян на жадното сърце.
	И аз блуждаех, бавно, с отпуснати ръце,
	през улицата пуста, когато в миг пред мене,
	със слънце във косите — предвечерно видение —
	съзрях те аз — и мислех, че виждам мойта фея,
	която отминава над сънищата златни
	на моето детинство, с усмивка, и пилея
	сняг от букети бели — звездици ароматни.
P$
