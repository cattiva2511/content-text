P>
	Под свод в печали вкаменен —
	от черна кост и от метали —
	замлъкват млатове, възпели
	съня в нощта изобразен, —
	замлъкват млатове, сградили
	нощта — от блясък и печал —
	сред светлина и сред кристал.

	Подобно шар от лед изваян,
	безкрайно мъртвата луна,
	безшумно и без сумрак таен
	над чистата й светлина, —
	безкрайно мъртвата луна,
	по стълбите на Север слиза,
	в ковчег от злато, в пищна риза.

	Кортежът девствен и безбурен
	оглежда своя звезден ход
	под лъчезарен воден свод,
	зад бряг прозрачен и лазурен, —
	оглежда своя девствен ход
	към гробници в кръг от мъгли,
	в параклис пламнал сред факли.

	Под свод в звезди, с лагунни сенки,
	начело с траурни факли,
	към гробници в кръг от мъгли
	отнасят лунните останки.
P$
