P>
	Добро утро, мила, аз те обичам!
	Какво значение има за тебе това?
	Да, денят няма да бъде различен
	Нито за мене, нито за тебе, разбрах.

	С неясни стъпки светлината пристига,
	В очите поглежда, обещава ми ден,
	И без надежда, все пак ѝ намигам,
	Но какво, какво да обещая от мен?

	Освен, че и днес те обичам, и те търся
	В разпилените стъпки на безброй гърбове,
	С гласа ти, с очите, с чертите възкръсвам,
	Но после да поема не знам накъде.

	И странно мигом ме завърта денят,
	Знам пътя към теб, но как ли да стигна?
	Наоколо ми се струва — танцува светът,
	Часовете прелиства в отворена книга.

	И е написано там за любовта ми към теб,
	Колко страници вече, имат ли брой?
	Кой написа книга със сценарий нелеп,
	В която, май, Не съм чакан герой?

	На тебе, изглежда, любов не ти стига,
	Не то трябва вярност и доброта.
	За какво ти е страст? И закрила?
	Не съм твоят тип, това вече разбрах.

	Затова и си тръгвам от твоя свят,
	Свят измислен — в заблуди живей!
	Писна ми — случайно не съм непознат,
	Не съм нито болен, нито злодей.

	Знаеш ли, нека от утре не ми пука,
	Щом искаш да бъде, тогава — добре.
	Ще отворя очи, ако имам сполука
	И без жал ще оставя любовта да умре.

	Добро утро, мила, аз те обичам!…
@@	декември 1999 г.
P$
