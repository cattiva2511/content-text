P>
	Недей ми писа! Аз съм тъжна и искам само да угасна.
	Прекрасна пролет — ах, без тебе тя е любов без плам.
	Ръцете ми не те прегръщат — аз сключвам ги безгласна.
	Напразно ти зовеш сърцето ми — то е покойник ням.
			Недей ми писа!

	Недей ми писа! Нека нявга тъй да умрем ний — разделени.
	И питай Бога… питай тебе дали те любих аз…
	Ако из твоето мълчание дочуя влюбен глас,
	ще мисля, че е глас от рая — ала — далеч от мене…
			Недей ми писа!

	Недей ми писа! Аз се плаша; страхувам се от моя спомен;
	Там скрит е твоят глас — и често той ме зове звънлив.
	О, как ще доближи реката скиталецът сломен, бездомен?
	Едно писмо от скъп познайник е образ вечно жив.
			Недей ми писа!

	Недей ми писа! — тез три думи, които към печал ме тласкат:
	Гласът ти сякаш ги разлива над моето сърце,
	през твоята усмивка сякаш аз виждам ги да бляскат,
	целувка сякаш запечатва ги в моето сърце.
			Недей ми писа!
P$
