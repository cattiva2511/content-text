P>
	Душа ми, сестро тиха, към твойто чело, дето
	бленува бледна есен с повехнали цветя,
	и към небето модро, на твоя взор небето,
	възлита, както в парка от скръбна самота
	въздиша към Лазура струята сребробяла!

	— Лазурът октомврийски, тъй нежен, блед и чист,
	безкрайната му жалба в басейните замряла,
	тъй морно! в тези мъртви води, де бледен лист
	в агония повяхла прорязва в миг бразда
	на слънцето протяжно след златната следа.
P$
