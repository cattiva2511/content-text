P>
	Загубих те. Завинаги. Това е.
	Не съм изричал по-горчиви думи.
	Прозвънват и последните трамваи,
	Заглъхва всичко помежду ни.

	Внезапно тръгна си. Това е.
	Разрязват релсите света.
	След тебе отшумя трамваят —
	Животът светъл отлетя!

	Забравен пътник съм. Това е.
	Не знам дори защо се скри.
	Къде отиваш с трамвая?
	Не бих те гонил със такси!

	Аз тръгвам. Пътник. Във нощта.
	Все някога ще дойда. И пеша.
@@	януари 2000 г.
P$
