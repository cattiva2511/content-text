P>
	Някой запечата небето
	С размазано жълто петно,
	Подредих си пак битието —
	Затворник с условен живот.

	Получавам поредна присъда —
	С утринта да отворя очи,
	Тази нощ пак надлъгвам
	Тишината, а тя си мълчи.

	Улици изкуствено осветени
	От презареждащите слънца,
	Всички ние сме тленни,
	Навред разпилени зрънца.

	Всички ние сме пръснати
	По посоките на света.
	Не разбираме — и да търсим,
	Обречени сме на век самота.

	Навярно късно е вече —
	Погледнах полунощния час,
	Думите мракът облече,
	Безмълвен тръгвам си аз.

	Загубил всички посоки,
	Къде ще стигна — не знам.
	Вечерта е такава самотна
	И аз пак прибирам се сам.
@@	юли 1999 г.
P$
