P>
	Един миг би изкупил години от страдания.
	Уви, напразно чакам — тъй дълга е скръбта…
	Любов! поне един час нима не ще остане
	за тази, над която бди може би смъртта?
	Любов! един час само, един час без тревога!
	Един час само с него, далече от света,
	да скрием в смях и сълзи измъчения лик,
	щастливи в скръб и радост — или, ако е много
	един час… о, тогава — един миг!
								само миг!

	Любов, о, виж цветята, които той ми праща:
	пламтят в мечти и сълзи, тез хубави цветя.
	Стопли с един лъч радост ти мойта гръд боляща,
	с един час да предваря крилото на смъртта,
	Любов! един час само! един час без тревога!
	Един час само с него, далече от света,
	да скрием в смях и сълзи измъчения лик,
	щастливи в скръб и радост — или, ако е много
	един час… о, тогава — един миг!
								само миг!

	Да чуя на гласа му пленителния шепот:
	Той ме обича, страда, отлита от света…
	Ръката му да хвана, за миг — и той без трепет
	да ми рече: „Умирам!“ — Тогаз: дай ми смъртта,
	любов! един час само! един час без тревога!
	Един час само с него, далече от света,
	да скрием в смях и сълзи измъчения лик,
	щастливи в скръб и радост! — или, ако е много
	един час… о, тогава — един миг!
								само миг!
P$
