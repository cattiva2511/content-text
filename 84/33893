P>
	Благословен бъди, о, Боже, че ме направи християнин
	в тези дни на слепота духовна и яростна вражда:
	но дай ми сила, дай смелост и ведра чистота,
	та всявга верен като куче пред тебе да остана;

	да съм обреченото агне, що следва непрестанно
	след майка си, далеч от горест, заблуда и беда
	готово, подир свойта вълна, да си даде кръвта
	зарад учителя, когато уречен час настане;

	и риба, за да бъда Сину емблема и печат;
	и тъмното осле, с което той влезе в Божи град;
	и — в мойта тленна плът — свините, що тласнал би в морето.

	Защото — по-добри от всички мъже или жени —
	сред този век на бунт и двойност, животните едни
	дълга си скромно изпълняват със простота в сърцето.
P$
