P>
	Вятърът ли те нарисува, красива, върху вълнолома,
	Морето ли те пресъздаде като вълните волна,
	Очите ли ме гледат, като слънца са блеснали,
	Пясъкът ли ми нашепва, нежна, името ти песен?

	И ето, аз ги галя, аз прегръщам вълните разпенени,
	И аз ги целувам страстно с устните солени,
	Защото там някъде и някога вечното море
	Те е целувало за миг и пази още спомена за теб.

	На вълнолома се разтварям в безкрайната стихия,
	Да бъдем двамата можехме, да бъдем ние…
	Най-светлите мечти разбиват се с вълните
	И пръскат се по камъните делнични мъниста.

	Има жарки брегове, има блеснало море,
	Има всичко. Жестокото е, че те няма теб.
	Вълните връщат се обратно. Пак при мойте мисли
	В безнадеждна самота. Липсваш ми, как ми липсваш…
@@	август 1999 г.
@@	Поморие
P$
