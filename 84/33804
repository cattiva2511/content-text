P>
	И тази нощ скитам по Млечния път
	Загубен в космоса на тъжни възприятия,
	Покрай мен звезди и планети вървят,
	Примигат, трепкат, вървят наобратно.

	А аз искам да върна времето назад,
	Но има в живота неща невъзможни,
	Затова ли търся илюзорния свят
	И Млечния път със стъпки тревожа?

	Знам, наивно е. Но вечни са пространствата,
	Макар заключени в собствени орбити.
	Космосът е един. Безкраен и тайнствен.
	Необясним. Безпощаден. Горд към гордите.

	Звездният дъжд заваля и роди
	Стъпките, за да пулсира вечен светът,
	Аз нали ти подарих две шепи звезди,
	Но сега разбрах — и Млечния път.
@@	есента на 1999 г.
P$
