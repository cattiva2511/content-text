P>
	Гласът на рога към леса страдай
	във болка — би казал осиротяла,
	която спира пред върха, замряла
	на вятъра в разкъсания лай.

	Душата на вълка в тоз глас ридай
	под слънцето на залез догоряло
	сред немощ — би казал невинно-бяла,
	която упоява с чар без край.

	За да усили тази скръб нерада,
	снегът като саван разкъсан пада
	през вечерния сумрак окървавен.

	И сякаш че въздиша кротка есен:
	тъй нежен и тъй сладостно-унесен
	е целият пейзаж смирен и бавен.
P$
