P>
	На брега на свирепото нощно море
	застанал е момък самин,
	с тъга във сърцето, с тревога в ума
	и с мрачни уста той пита вълните:

	„О, разгадайте ми вие исконната
	и страшна загадка на тоя живот,
	над която са мислили много глави —
	глави с иероглифни калпаци,
	глави със тюрбани и черни барети,
	глави със перуки и хиляди други
	нещастни и потни човешки глави. —
	Кажете ми, що е човекът?
	Отгде е дошъл? Къде се стреми?
	Кой броди в небето по златни звезди?“

	Вълните си шепнат със вечния шепот,
	и вятърът духа, и реят се облаци,
	звездите блестят равнодушно и хладно,
	а още глупецът за отговор чака.
P$
