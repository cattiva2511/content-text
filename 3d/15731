P>
	След три години пак те срещнах.
	Съвсем случайно.
	Но аз отдавна чаках този ден.
	Видях те. Беше същата.
	Такава, каквато бе и в сънищата ми,
	такава, каквато те обичах.

	Беше все така красива.
	С оня топъл поглед,
	от който аз усещах полъх на ветрец,
	който ме погалва и изчезва.
	Но в мен остава, аз го чувствувам — отива до сърцето ми
	и там се превръща в топлина,
	която залива цялото ми тяло.

	Аз пак видях лицето ти,
	нежното лице, което галех с толкова любов.
	Русите ти коси, светли като на русалка,
	която тихо плува в някоя река.
	Устните ти, които някак тъжно се усмихват.
P$
