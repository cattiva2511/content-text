P>
	Добрите гинат, лоши побеждават,
	не хвалят мирти, а тополи сухи,
	вечерникът в които свири глухо,
	не тиха жар, а буен пламък славят.

	Напусто ще браздиш до смърт Парнаса,
	от семето напусто плод ще чакаш!
	Знай: отнапред умникът куткудяка,
	а след това яйце невзрачно снася.

	Рога сложи си яки и бодливи,
	пиши усърдно критики хапливи
	и всявга блъскай тъпана си здраво.

	За внуци не пиши, а за тълпата,
	със гръм и трясък карай занаята
	и от сганта ще бъдеш обожаван.
P$
