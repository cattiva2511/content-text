P>
D>
	На Mouche
D$

	Ей Богу, двойка куриозна
	сме ние с теб на тоя свят —
	любимата е малокръвна,
	любимият дори сакат.

	Тя — също котенце болнаво,
	той — мършав като гладно псе.
	Изглежда двамата със тебе
	в главата нещо ни тресе.

	Със дивен лотос се сравнява
	любимата му всеки миг,
	а нейният приятел мисли,
	че сам е месец бледолик.

	И лотосът разтваря чашка
	на месеца в светлика блед,
	но той, уви, не я опложда,
	а в дар поднася й сонет.
P$
