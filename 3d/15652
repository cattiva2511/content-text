P>
	Щастлива си в мойта прегръдка,
	до мойто сърце си щастлива.
	Аз твое небе съм безкрайно,
	ти моя звезда си красива.

	Човешкия род на земята
	гъмжи и се блъска сред врява;
	те кряскат неспирно и хулят,
	и всеки от тях има право.

	Подобни на шутове смешни
	се карат всегда без причина,
	от удари чести с тояги
	месата им вече са сини.

	О, колко щастливи сме ние,
	че тъй сме далеко от всичко —
	ти сгушваш се цялата кротко
	в небето си, мила звездичко!
P$
