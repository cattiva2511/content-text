P>
	Настигат краката тъй лесно цветята
	в полята без ред нацъвтели;
	минават случайно и смазват нехайно
	еднакво свенливи и смели.

	Дълбоко в морето, там перли несметни
	се крият във заливи сини;
	но пак ги откриват, пронизват, превиват
	в ярема на връв от коприна.

	Звездите разумни са спрели безшумно
	над земните друми далечни;
	в небето среднощно — свещици разкошни —
	трептят невредими и вечни.
P$
