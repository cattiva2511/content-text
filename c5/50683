P>
	Добър вечер, проскубана козино.
	Дойде време на пътя да спиш.
	Всички мърши са вече оглозгани и
	снегът те вали мълчалив.

	Трябва с теб да разкършиме кокали
	покрай старата част на града.
	Там домашните котки, разплакани,
	все ти пишат любовни писма.

	Трябва пак да прескочим оградите.
	Да превърнем съня им в кошмар.
	Ти ще виеш, а аз ще се смея сам
	покрай някой страхлив тротоар.

	Трябва пак да нахлупим легените
	вместо шапки и черни бомбета.
	Да подложиме крак на почтените —
	ний, презрените лоши хлапета.

	Трябва с теб да забиеме копия във
	големия задник на скуката.
	Не умирай, проскубана козино!
	Този град има нужда от срутване.
P$
