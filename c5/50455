P>
	Днес видях как една смешна кучешка бълха подскачаше усилено в едно бурканче с мастило, по-тъмно и от най-тъмното място на вселената, по-гъсто от катран и повече приличащо на черна дупка.
	Най-интересното бе, че се опитваше да пише на един бял лист, скок подскок, точка до точка, резка до резка.
	Цамбур в мастилото, цамбур върху листа.
	Какво?
	Каквото и да беше, само тя си знаеше.
	Така настървено драскаше, че човек ще си помисли, че е нещо важно.
	Бълхите имат ли сиви вещества?
	Ако трябва да помислим, така по обстойно, ще се сетим, че бълхите обичат да се хранят с различни гостоприемници, така залъгват те , идат, ам-ам и на бълхата и е кеф, заобиколена от хладилник пълен с храна.
	И най си обичкат определени индивиди около тях, такива, дето им е приятна компанията.
	Хм… Ами, ако не им е приятна компанията, какво се случва с бълхата? Умира, но нека се върнем към случката.
	На Господ явно му е ден за шеги.
	Хаотичните драсканици продължаваха, без смисъл, логика и каквото и да е чувство. Никаква естетика, красота „нет“. Направо да ти е жал за малката бълхица.
	Две ръце се протегнаха напред със свити пръсти и палци един срещу друг и хванаха я в подскок. Чу се пукот и ах, каква красота!
	Червено и черно експлодираха, като заря и окъпаха платното.
	Получи се прекрасна картина.
@@	септември, 2019
P$
