P>
	Тегнат вечни присъди над
	героите наши…
	Искаш Левски да бъдеш,
	но въжето те плаши.

	Влизаш в Ботева диря,
	ала изстрел те връща.
	Щом не ти се умира,
	стой до книгите вкъщи.

	Не блести над тълпата с
	Яворовото слово, че те
	чака разплата и с куршум,
	и с отрова.

	Не търси рими върли за
	властта — като Гео.
	Инак тя ще те хвърли в
	свойта пещ — да се грее…

	Можеш само с букети
	паметници да храниш.
	Те растат до небето!
	Ти се свиваш до рана.

	И разбираш героят за какво
	тук е всъщност: да умре за
	теб в боя, в който ти днес
	отсъстваш!
P$
