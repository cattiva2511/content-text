P>
	Увяхна люлякът ти в стаята ми тъжна,
	увяхна и навън край клонестия орех.
	И аз успявам някак още да се лъжа, че
	тъй и моят спомен ще увехне скоро,

	че в тленния му прах ще избуи сънят ми и
	впил в нощта ми бъдна корените здрави, ще
	стане мой покорен, доживотен спътник и
	няма да посмее пак да ме забрави…

	И тъй върви животът, свит наполовина…
	Разбъркани са сякаш дните в календара.
	Сред юли трябваше снегът да е преминал,
	годината отдавна вече да е стара,

	а аз не знам това добре ли, или зле е…
	Отдавна млъкна и прашасалата ваза.
	Остана твоят люляк в стаята да тлее и аз останах —
	седнал нощем да го пазя.
P$
