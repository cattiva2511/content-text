P>
	Щом заспиш, ще зашия на мечето рижата лапка, своя
	чай ще допия, ще чета най-добри новини, но ако
	няма въпроси, пак ще търся аз отговор кратък на
	въпроса за мойта и твойта родина…
	Колко тъжно, че всички приятели вече са шепа, а
	враговете далече са и някак убоги, ненавистта
	трансформирам в игрите със тебе и се уча от теб
	да рисувам и вярвам във Бога.
	И се моля. Мъничка. И запълвам на листа безкрая.
	Ти поспи и сънувай мечтите си детски, невинни.
	А мечето намига ми, сякаш то по-добре знае:
	побеждава доброто. Нали, моя малка украинко.
@	18.02.15, Скопие
@	(превод от украински: Димитър Христов)
P$
