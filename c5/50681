P>
	Май сърдечният ток ме разтресе…
	Щъкам аз ту назад, ту напред
	и ти пращам безброй есемеси с
	тайна цел: да разсъмна до теб.

	Моля чата: зелената точка с твойто
	име да светне и в миг —
	мойта щурава изповед почва на
	дошъл от звездите език.

	Профилът ти, стократно сканиран,
	на дланта ми виси препотен.
	Преродил се в Джеймс Бонд,
	шпионирам:
	колко мига си мислиш за мен?

	На едната везна слагам слава, лукс,
	на другата — твойто сърце.
	То е малко уж, а натежава!
	Аз едва го удържам с ръце.

	И повлечен от него, в прегръдка
	грабвам гол силует с благослов:
	да изпием с теб глътка по глътка
	тази шеметна доза любов!
P$
