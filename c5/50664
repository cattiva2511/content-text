P>
	И никой на света не идва —
	преди да се отвори
	пространството
	на нечие отсъствие.
	Защото въздух няма да достигне
	за неговия дъх.
	И място във пръстта,
	където да вдълбае
	свойте стъпки.
	Мълчание на камък и песен птича
	ще трябват за слуха му.
	И късче синьо,
	свободно
	от погледа на всеки друг мечтател.
	Там вечер ще изгрява
	новата звезда — единствено
	за него в небето ще блести
	звездата на отсъстващия.
P$
