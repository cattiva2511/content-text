P>
	Едно момиче с поглед на цветя обърна се
	случайно да ме види и аз преди да се опомня, тя
	помоли за черупчици от миди.

	И сам, прехвърлил четирийсетте, се чудех как на
	себе си да кажа, че утре като мъничко дете с една
	торбичка ще обхождам плажа.

	Ще гледам как черупките блестят край
	тайнствената мрежа на вълните, и ще се питам със
	момчешки яд къде са тези охлювчета скрити.

	Какво ли бе подпалило у мен на погледа й синьото
	езиче?
	Пътувам в този спомен всеки ден, да седна пак
	край милото момиче.

	А в зимната пътека към дома снегът блести под
	стъпките ми хрупкав и аз нали не съм добре с ума,
	й търся в него мидена черупка.
@	2019
P$
