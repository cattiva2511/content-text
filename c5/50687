P>
	Не ме обичай. Просто съществувай.
	Обичането остави на мен.
	Не ме познавай и не ме сънувай.
	Аз ще умирам вместо всеки ден.

	Не ме очаквай. Просто ме събирай,
	когато се пилея, полудял.
	Бъди ми фар, а аз ще те намирам и ще
	припламвам с теб, безкрайно цял.

	Не ме събуждай. Просто се усмихвай
	далече там във нечие легло.
	А мойто утро светло ще притихва,
	щастливо, че изобщо е било.

	Не ме приспивай. Просто не затваряй
	прозореца към моята луна.
	Аз зная как подлунно да изгарям.
	А ти бъди безкрайна. Тишина.
P$
