P>
E>
	(по истински случай)
E$

	Преди време получих
	писмо, без клеймо, с
	електронната поща.
	То не беше и точно писмо,
	а покана, помня я още.

	Немски колега, известен
	професор,
	вероятно ме беше харесал и
	предлагаше, в днешната
	криза (тъй и тъй няма нужда
	от виза) да отида при него и
	там да работя. Може сам, със
	семейството може, ако това
	ме тревожи.

	„Ще живееш достойно,
	помисли си спокойно и ела!“
	„Не, не завинаги“, каза
	човека, „за година, за две, да
	опитаме нека!
	Пък, нали, всичко става, току
	виж ти допадне мойта
	евродържава!“

	Да-а, Германия! И порядък, и
	сила!
	Ала как да оставиме Рила!?
	Ами Пирин, Балкана,
	Родопа?
	А морето? Несебър,
	Созопол?
	Древната столица с
	планинския връх
	и от хвърлей по-близо даже?
	Хладният, свеж горски дъх
	как да прежалим, да се
	откажем?

	Как да смениме със евро
	чукарите,
	здравеца, люляка? А
	минзухарите?
	Гледаш и слушаш — дъхът ти
	се спира!
	От радост и гордост сърцето
	примира!

	Тъй че, приятелю, няма, не
	става!
	Нашата бедна балканска
	държава
	ни е хванала здраво и не
	пуска — оставаме тука!
	Теб желая сполука!

	Не, недей гледа строго и
	прощавай, нали, нищо лично!
	Просто, тук, при нас си е
	много, ама много и страшно
	различно!
@	Юни, 2012
P$
