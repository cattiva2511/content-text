P>
	Дошъл да види слънцето в небето,
	света под слънчевия взор —
	да го познае и сбере
	във думи,
	в слово,
	във поезия;
	да изкачи тъй бездната на върховете и
	отвисоко да съзре как в бездната под
	него, долу просветват върхове; в
	любов да се опива, която не ламти
	възмездие — любов и близка, и
	недостижима като безсмъртните
	съзвездия; във жест обикновен
	да бъде знак —
	тъй както, флагове развее ли, е
	знак на новата идея.
	Дошъл да види слънцето в небето
	Поетът-лес,
	гора —
	чието ехо умножава гласовете — сам
	той хилядогласен, събрал безброй
	лица в един език — душа
	на естеството, език —
	на слънцето подвластен.
	Дошъл е слънцето да види Поетът
	Константин Балмонт!
P$
