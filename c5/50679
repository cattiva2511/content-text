P>
	Изпитвам яростна потребност да
	кажа истините грозни: народе,
	хем си влюбен в себе си, хем от
	комплекси изтормозен;

	хем лаком си за чужда слава, хем
	лъч от своята не спастряш; хем
	някой друг уж те предава, хем
	ти пък — челото си красно;

	хем пищни оргии сънуваш, хем
	само за огризки купен; хем
	честните безстрашно псуваш,
	хем пред лъжците кръста чупиш;
	хем всяка нощ крадеш звездите,
	хем в тинята затъваш денем; хем в
	рая силиш се да литнеш, хем в
	ада кацаш неизменно…

	Жестоки истини.
	До ужас!…
	Защо ли сричам ги, за бога?
	Макар и срамни, и ненужни, докрай
	да ги мълча — не мога.
	И ги търкулвам като камък сизифов
	към върха далечен:
	хем да ни смазват с гузна памет,
	хем да ги борим с дух обречен!
P$
