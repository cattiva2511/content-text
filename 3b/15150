P>
	Не ща да виждам ни Медея, ни Язон,
	не ща да слушам днес Орфеевата лира,
	не ща ни карти аз, ни звезден небосклон,
	не ща и Херкулес с неземната му сила,
	не ща Лукреция дъха ми плах да спира,
	с рубини, с бисери гръдта си украсила;
	видях аз всичко — зърнах мойта мила!

	Не ща да виждам ни Вергилий, ни Катон,
	ни Платон — мъдрости без край да ми цитира,
	Леандър, който сам под бурен аквилон
	към своята любов с коси от нежна свила
	сред повилнелите талази път намира,
	ни Саломе, без жал Кръстителя убила;
	видях аз всичко — зърнах мойта мила!

	Не ща да виждам и Пегаса — вихрен кон,
	от ластовка по-бърз, понесъл се в ефира,
	не ща да виждам аз дори Пигмалион,
	слетян от зла съдба, живота му вгорчила,
	ни как с вълни Еол в морето галопира.
	Защо? Попитайте душата лекокрила:
	видях аз всичко — зърнах мойта мила!
P$
