	В страната, където изворите се раждат от морето и ложето на реките е застлано с каменни плочи, съм се родила аз — Билитис!

	Майка ми бе финикийка, а баща ми — Дамофилос — елин. Мама ме учеше на песните на Библос — тъжни като зората.

	Обожавах Астарта в Кипър. В Лезбос познавах Псафа. Пеех, тъй както обичах. Ако добре съм живяла, пътниче, кажи го на дъщеря си.

	И не принасяй в жертва черна коза; и вино за помен недей да преливаш, а сладостно притисни гърдите си върху моя гроб.

@	Из „Песните на Билитис“
