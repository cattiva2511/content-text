P>
	Строших аз чашата кристална на твоето мълчание.
	Аспидата стъкло обича, затова и не изпитва глад.
	За листа на ветрилото й тук черешата е оправдание,
	но не очите на цветята, докато сънуват своя аромат.

	В цветята на очите ти стрелец не е открит.
	Върху гърдите ти пилее се шафранът на косите избуяли.
	Разстлали свойте платове по-дълги от възхвали,
	за петльов гребен имат слънцето търговците от Крит.
P$
