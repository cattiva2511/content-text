P>
	Дордето още сълзи имам аз,
	да плача за мига прекаран с мене
	и с мъката, неспираща да стене —
	макар и слаб — се бори моят глас;

	дордето с нежна лютня на колене
	за тебе дърпам струните в прехлас;
	дордето над духа си нямам власт
	и той към тебе само устремен е —

	животът все тъй ще ми бъде скъп!
	Но щом очите изтекат от скръб,
	гласът — прегракне, натежат — ръцете

	и рухне и духът, и няма как
	за моята любов да разберете,
	смъртта ще моля — да настане мрак!
P$
