P>
	в метрото
	случаен детски вик
	лилавите очи на тази хубава хлапачка,
	която ти, разбойнико, не дръзна да целунеш
	заспалата любов
	омразата на някакъв съсед
	димът от евтина цигара
	ченге и доктор и гише
	хиляда и едно от хилядите тук неща
	които прекипяват в черната огромна бъчва на нощта.

	ти търсиш своя изход
	вратата търсиш да излезеш
	намираш само яка челюст.
	И чукаш — има ли тук някой?

	Ти знаеш:
			любовта на тоя свят е хубава
	като въпрос без отговор.
P$
