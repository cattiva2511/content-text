P>
D>
	На М.
D$
	Жената на красивия прозорец
	залитнал ангел със среброструйните крила на свирещ оргел
	ви казваше: привет на всички

	За любовта отсъствието и смъртта не са едно и също нещо

	Животът е безкраен и за смърт не би могъл дори и да мечтае
	и вие толкова жена сте вие че държите се наистина като жена
	да, нека Беатриче си остане същата която времето почти не ще докосне

	Въображаема жена избрала моя знак
	стъписана от мойте прорицания сред огнени езици
	и Ботичели в своята работна риза изтъкана от ухания
	(ята от гларуси и луди на Басан издигат зид да заградят морето)

	Но тя изтръгва го при всяка схватка
	и той ах как сияе той при всеки поздрав
	не мрази вече той обича вече

	Не идва ничия признателност навреме но децата нека да са нашите
	наследници и нека да се бави и насладата от добротворството или
	от лъкатушните завои на Лоара и Лоар
P$
