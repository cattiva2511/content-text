P>
	Пред погледа на главния инспектор
	на мините играят вечно тенис,
	най-често непохватно. Той умрял е
	в хиляда осемстотин и осемдесет и втора,

	изобщо без да е видял прочутото
	Всемирно изложение; край този
	пиедестал едно момиче в светла рокля
	тъй яхнало е кълките на своя

	приятел, че си мислиш — още малко
	и тя направо ще го изнасили.
	А сред ветреца, който ги разхлажда,

	понесъл дъх на зреещи овощия
	и ехото от спорове за безработицата
	момчето с леки викове се отбранява.
P$
