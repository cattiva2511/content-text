P>
	Едно са и морето, и любовта, уви;
	морето е горчиво и любовта — горчива,
	морето крие бездни, и тя ни в бездни срива,
	и в двете вият бури над нашите глави.

	А който от водата се плаши и върви
	все по брега, и който не знае страст ревнива
	и от любов ранена, гръдта му не кърви —
	ни буря ги връхлита, ни давят се такива.

	Морето, то е люлка на любовта; макар и
	излязла от водата, разпалва тя пожари,
	но огън като тоя с вода не се гаси.

	Щом не гаси пожара на любовта водата,
	как оня пламък, който разпали ти самата,
	да угася в морето на моите сълзи.
P$
