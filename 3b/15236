P>
	Аз твой любим? — О, Боже! — Това си бе спектакъл.
	И аз, надянал маска, бях по-неукротим
	от Арлекин; подгизнал от пот бе твоят грим
	и след безброй целувки почти се беше свлякъл.

	Аз лапах соса лепкав с отврата, преко сили;
	и с теб деляхме сажди и чер горчив нагар,
	на белите ти мигли придали адски чар
	и с тих седефен блясък очите озвездили.

	Хаванска пура сякаш — каква наивност, а! —
	червилото аз смучех от твоята уста,
	но кръв по твойте устни не зърнах… Тъй се мляска,

	но мляскане на сцена не струва пет пари.
	Пооправи си грима и пак се напери!
	Аз, честно да ти кажа, обичах твойта маска.
P$
