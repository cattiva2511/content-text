P>
	Внезапно тук през пролетта
	земята се преобразява
	и без да мисли, с лекота,
	един ли влюбва се тогава
	и бърза да се наслаждава,
	увлечен в новия си лов?
	Но мен това ме отегчава —
	една е моята любов.

	Блестят жените с красота,
	но времето я подкопава —
	години, грижи, самота…
	дордето всичко не отплава.
	Но знам — една не е такава,
	на бой за нея съм готов,
	тя никога не остарява —
	една е моята любов.

	Това е Добродетелта —
	прекрасна нимфа с вечна слава,
	от свойта горда висота
	тя влюбените призовава:
	— Насам, о, жадни за забрава,
	насам! — не сглъхва тоя зов! —
	насам, кой още се съмнява…
	Една е моята любов.

#	Послание

	Недей я, Боже, отминава,
	а дай й своя благослов
	и твойта реч ще бъде права:
	една е моята любов.
P$
