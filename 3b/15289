P>
	Понякога следобед сядам сам на маса
	на тротоара пред „Кафе дьо ла мери“
	на Сен Сюлпис
	и слушам аз как времето минава и ме отминава
	и пак си спомням за Мари която някога
	такива мъки причиняваше на своите приятели момчетата

	Къде си днес Мари изгубих ти следите
	следи на млада котка и на отминаващото време

	Прати ми вест ако си някъде ако си жива
	ела тук с автобус 96

	Да автобусът този е но аз не знам сега къде е
	къде ли би могла да бъде днес Мари
	Мари чиито
	следи отдавна ми се губят

	Косите ми са вече побелели от избелелите ми спомени по-бели
	Следобед е на тротоара пред „Кафе дьо ла мери“
	до спирката на автобусите където пак ще слезе (но кога ли?)
	Мари онази същата от 35-а смеещата се Мари
	която приближавайки ми казва:
	„Наистина ли много закъснях?“

	Не който срещу времето върви не закъснява.
P$
