P>
	Отрада моя, страст и властна господарка,
	понеже няма как да бъда все до вас,
	остава споменът за нежната ви власт
	и образът, не спрял в съня ми да се мярка.

	Кураж ми вдъхвате, че всичко тук е с мярка,
	че времето лети и идва моят час.
	Отрада моя, страст и властна господарка —
	понеже няма как да бъда все до вас.

	Такава пустота и скръб в гръдта ми жарка,
	сърцето отлетя след вас — и мрак, и мраз
	в гръдта ми ще царят, докле не зърна аз
	отново младостта и хубостта ви ярка,
	отрада моя, страст и властна господарка.
P$
