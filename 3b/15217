P>
	Какво! Наричат ви Лизет?
	Лизет — в пера, с бижута!
	Лизет — с разкошен тоалет!
	Лизет — така надута!
		Ах! Не, не не,
	не сте Лизет — за мен поне.
		Ах! Не, не, не,
	не се правете на Лизет!

	С пантофки сякаш за балет —
	от сърма и от свила
	и с тоя руж, лика си блед
	нелепо разкрасила?
		Ах! Не, не не,
	не сте Лизет — за мен поне.
		Ах! Не, не, не,
	не се правете на Лизет!

	В дома ви всеки скъп предмет
	е само за богати;
	алковът с балдахин, с паркет,
	в дантели и брокати.
		Ах! Не, не не,
	не сте Лизет — за мен поне.
		Ах! Не, не, не,
	не се правете на Лизет!

	С усмивка истинска наглед —
	усмивките нима са
	да крият чувства като лед
	и горестна гримаса?
		Ах! Не, не не,
	не сте Лизет — за мен поне.
		Ах! Не, не, не,
	не се правете на Лизет!

	Как бърза времето напред!
	Мансардата къде я
	и вие — с простия корсет —
	като кралица в нея?
		Ах! Не, не не,
	не сте Лизет — за мен поне.
		Ах! Не, не, не,
	не се правете на Лизет!

	Обичахте и с луд късмет
	дарявахте десетки,
	най-мила — с устни като мед —
	сред другите гризетки.
		Ах! Не, не не,
	не сте Лизет — за мен поне.
		Ах! Не, не, не,
	не се правете на Лизет!

	Държанка на старик проклет,
	на него днес държите,
	с парите всичко е наред,
	но как ли е с мечтите?
		Ах! Не, не не,
	не сте Лизет — за мен поне.
		Ах! Не, не, не,
	не се правете на Лизет!

	Амур крилат е и навред
	девойчетата гони.
	Е, сбогом, сбогом, свят предвзет
	на тежките поклони.
		Ах! Не, не не,
	не сте Лизет — за мен поне.
		Ах! Не, не, не,
	не се правете на Лизет!
P$
