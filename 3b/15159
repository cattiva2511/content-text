P>
	Душата в мойто тяло, копнежът на душата
	и пламът на копнежа, сред който тя се мята;
	на живи и на мъртви завиждам в тоя свят!
	Животът ми — ти виждаш — ме прави черногледа,
	животът ми на твоя живот е сянка бледа,
	плътта ми вече знае какво е да си свят.

	За теб света аз гледам — като за мен самата,
	за мен самата гледам — като за теб — земята.
	Животът ни един е, една ще е смъртта.
	Как искам да живееш, а мене да ме няма,
	но както с теб живеем — тъй ще изчезнем двама…
	Аз искам да загина, а нямам смелостта.
P$
