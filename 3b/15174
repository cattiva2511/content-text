P>
	Египет напусни — страна на фараони
	и роби… и ела край бистрия Йордан;
	ела и се спаси от двора възгордян
	с Цирцеи пъклени, Сирени и Горгони.

	Препуска времето и кой ще го догони,
	за много не ламти, недей в безплоден блян
	да хвърляш взор назад към пътя извървян,
	ни чакай в къдрите ти скреж да се порони.

	Нима не виждаш как е Двора омърсен,
	сто пъти маската ще си смени на ден,
	Доброто е в калта и Подлостта — велика.

	Избягай, тази чест гнети и без това!
	Ела в полята с мен: сред Нимфи, божества
	за теб ще съм Орфей, ти — мойта Евридика.
P$
