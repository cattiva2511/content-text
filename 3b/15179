P>
	Целувай ме. И пак. Недей престава.
	Една целувка сладка искам аз,
	една целувка дай ми ти със страст,
	ще имаш четири — като жарава.

	Ти страдаш? Болката успокоява,
	подслажда десеторно твойта сласт.
	И тъй — целувки смесвайки в екстаз,
	ще търсим с теб наслада и забрава.

	Животът с двоен пулс от днес ще бие,
	щом и за другия живеем ние.
	Любов, за лудостта не ме хули…

	Прикривам ли се — пак душата страда
	и не изпитвам никаква наслада,
	ако не се забиват в мен стрели.
P$
