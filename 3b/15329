P>
	Ти свириш на цигулката,
	но тя дали на тебе свири?

	Не си ли сам акордеонът с неговите две презрамки
	или пък простичкият цугтромбон,
	или самецът-контрабас?

	Позна я ти като виола, беше чук в ръцете на къртача,
	но я видя и като прост тиган
	и сам си бе и пламъкът и цвъркота в тигана.

	Ти свириш на цигулката,
	но на какво ли свири тя?

	Понякога ще се докоснеш само до душата й —
	и мигом тя гласа си извиси.

	Нима дървото вече по-добро е
	или пък пръстите ти станали са по-изкусни?

	Ти свириш на цигулката,
	но тя дали на цигуларя свири?
P$
