P>
	Щом нашият живот е само ден
	от вечността, щом дните в кръговрата
	на времето изчезват, мрат нещата
	край нас и всеки е за смърт роден,

	какво, мой дух, очакваш в своя плен?
	С какво те мами мракът на теглата,
	защо не полетиш към светлината,
	щом знаем, че духът е окрилен?

	Там чакат те покой и благодат,
	там само радост вкусва тоя свят,
	там любовта е и медът от нея.

	Там в чиста висина ти би летял
	и би открил изконната идея
	за красотата — моят идеал.
P$
