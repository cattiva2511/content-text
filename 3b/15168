P>
	Да, който е портрета ти видял,
	диви се и на позата красива
	и приликата тутакси открива
	с познатия красив оригинал.

	Но в мен Амур не с четка търпелива,
	а мигом със стрела е пресъздал
	ужасно-святия и чист овал
	и моя дух оставил да унива.

	Портретът от човек, уви, е правен
	и може да потъне в прах, забравен,
	и да посърне като всеки друг.

	А споменът и от бои дори е
	по-траен и какво ще го изтрие,
	поне докато мен ме има тук.
P$
