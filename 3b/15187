P>
	Като човек, залутан из горски гъсталак,
	далече от къщя, от пътища и хора,
	като плувец в море, ревящо без умора,
	от погледа изгубил спасителния бряг;

	като селяк в полята в припадащия мрак
	без плаха светлинка — така и аз в простора
	помръкнал, сам, без път, обезверен, от взора
	любим лишен за дълго, вървя и страдам пак.

	Когато погледът в гори, поля, морета
	съзре внезапно зрак след черната несрета,
	човек си връща вяра и силите дори.

	И аз тъй, изтерзан от дългата раздяла,
	щом зърна ви пред мен, щастливо засияла,
	забравям мрак и мъки, поля, моря, гори.
P$
