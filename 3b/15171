P>
	Орфей и в ада слезе, при Плутон,
	да търси свойта скъпа Евридика
	и с викове и сълзи — скръб велика —
	разбуди бреговете на Стримон.

	Диана моя, фея милолика,
	не чуваш ли от своя царствен трон —
	сред Боговете — жалния ми стон
	и твоят глас кога ще ме повика?

	Поля, гори, реки и тучни ниви,
	и урвите, и зверовете диви —
	живеят с мойта скръб и те дори.

	И виждаш ти как страдам, как ридая,
	но знам, ще дойде моят ден накрая
	и с радост любовта ще ни дари.
P$
