P>
	Да се спаси от зноя на тоя летен ден,
	почти съблечена бе легнала Климена;
	прекрасна гледка — хем от свян заруменена,
	хем пламнала от трепет и глад неутолен.

	Понеже дрехата й бе почти свалена,
	прекрасното местенце изникна в миг пред мен:
	гнездо на знойни страсти, на огън спотаен,
	пред който аз стоях с глава зашеметена.

	Влудяващи неща — и мойта жар ме тласна
	с безброй целувки да обсипя тая сластна
	красавица, укрита от жегата навън.

	Но тя се сепна в миг: — Ах, колко съм щастлива!
	Наистина било, недейте се надсмива, —
	в живота добрините се случвали насън.
P$
