P>
	О, сладостно, най-сладък тласък дало
	за битките на плът с гореща плът,
	душите ще се вкопчат и споят,
	и мойто тяло ще е в твойто тяло.

	О, сладостен живот! О, сладка смърт!
	В мен всичко е от радост затрептяло
	и всичко в мен към теб е полетяло —
	ту на върха, ту в зейнал водовърт.

	Щом пламнеш от страстта като малина
	и аз съм в теб и жаждаш ти, Мелина,
	това, с което в теб се втурвам с вик,

	какво, че тая стръв ще ме разнищи,
	знам — устни в устни — пак ще съживиш ти
	вдървените ми удове за миг.
P$
