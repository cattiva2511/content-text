P>
	В светкавичния гняв на твоя лик небесен
	аз, смъртният, съзрях и райска красота.
	И бях към гибел, към крушения понесен,
	безсмъртието пак да зърна — след сечта!

	С божествен огън в мен ти смъртното изгаряш,
	неземна, сякаш с глас небето ме зове;
	божествена душа, душата ми разтваряш,
	Богиньо, извисен, седя сред богове.

	Аз дръзнах, впил уста в устата ти червена,
	откъснах, но без смърт, безсмъртна красота;
	и от нектар живях, с амброзия свещена,
	успял най-сладкото да вкуся — вечността!
P$
