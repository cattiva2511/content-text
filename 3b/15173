P>
	Три дена искам сам да бъда с „Илиада“.
	Отивай, Коридон, вратата залости
	и някой влезе ли, виновен ще си ти,
	на теб яда си ще изкарам — за награда.

	Не искам никого, че току-виж пострада;
	леглото остави, не влизай, не мети,
	три дни да се отдам на леност и мечти,
	пък после в буйствата ще търся пак наслада.

	Но ако пратеник пристигне от Касандра,
	веднага отвори и му стори поклон,
	ще го посрещна сам на нашата веранда;

	внимавай, да не се помайваш, Коридон!
	А иначе и Бог да е дошъл на гости,
	вратата трябва пак добре да се залости.
P$
