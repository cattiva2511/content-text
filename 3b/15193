P>
	Любов, Съдба, Любима, Стихиите — и те —
	възправят се срещу ми, да падна на колени;
	Сънят отбива само стрелите им калени
	и примките на злото пак той ще разплете.

	О, Сън! Небесен ангел! С усмивка на дете
	помагаш ми да видя нещата въжделени:
	очите й — две тъмни, загадъчни вселени;
	и в мойта гръд отново доволството расте.

	А любовта е бясна, със своите присъди
	едно жадува само — от мен да те пропъди
	и хич не ще да знае какво е сън блажен.

	Но щом ти, сън любовен, — това не е и тайна! —
	все пак ме навестяваш, по-дълго стой при мен,
	понеже твойта милост към всички е безкрайна.
P$
