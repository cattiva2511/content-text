P>
	Идва Новата година!
	Шум се носи на върха,
	кичи горската дружина
	тънконогата елха.

	Носи Зайо Дългоуши
	моркови и зрели круши.

	Катеричка опашатка
	тича с орехова ядка.

	Мъкне Ежко на гърба
	ябълки една торба.

	И накрая важен, важен
	иде Мечо Медуран,
	грабнал пълен с мед буркан.

	Гордо заблестя елхата,
	сведе клони до земята.

	Но когато се стъмни,
	из дълбоките тъми
	някой скокна към елхата:
	— _Кой е?_
	Зайо Дългоуши
	грабна двете зрели круши.
	— _Кой е?_
	Грабна опашатка
	свойта орехова ядка.
	— _Кой е?_
	Мечо Медуран
	на върха се покатери
	своя мед да си намери!
	Всички викат с пълен глас:
	— Ох, от глад умирам аз.

	Но ги свари Дядо Мраз:
	— _Стойте, лакома дружина,_
	_здрава да ви е гърбина,_
	_с мойта дряновица яка_
	_всички ще ви суровакам!_
P$
