P>
	Придворният ще влезе в гроба —
	не го поканили на лов.
	И кой от ревност, кой от злоба,
	а аз умирам от любов.

	Орелът Прометей кълве го
	и с клюна хищен е готов
	да бъде до смъртта край него…
	А аз умирам от любов.

	Тирсис, овчарят на Виргилий,
	простора цепи с жален зов,
	оглася хълми и могили,
	а аз умирам от любов.

	Ще трогне камъните даже,
	в гората всеки вопъл нов
	за мъката му ще разкаже,
	а аз умирам от любов.
P$
