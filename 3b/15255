	Когато се разхождахме по морския бряг, загърнати чак до брадичката в своите наметала от тъмна вълна, край нас преминаха весели момичета.

	„Ах, ето ги Билитис и Мназидика! Вижте каква малка катеричка хванахме: нежна е като птица и плаха като зайче.

	При Лиде ще я сложим в клетка и ще й даваме мляко и пресни листа. Женска е, ще живее дълго.“

	И лудетините изтичаха нататък. А ние, без да пророним и дума, седнахме — аз на един камък, а тя на пясъка — и се загледахме в морето.

@	Из „Песните на Билитис“
