P>
	Стаята, където нощна пеперуда трепка
	край шахматната дъска в охристо, в синьо:
	в светлината на разлюшканата лампа
	как танцува задницата на оная,

	дето тъй се е увлякла, босонога,
	на леглото — бъдещ гроб. Момичето
	трескаво се мята — бич плющящ,
	но и безобиден в огледалото бездънно,

	погледа ти приковало, докато клонакът
	с черните си сенки рови пукнатини
	по килима златен на стените. После лампата

	гасне и мушицата в безумен порив
	литва през прозореца към степаното звездно
	руно, дето ще се строполи сънят.
P$
