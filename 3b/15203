P>
	Щом смеете се тъй, маркизо,
	на мойта страческа глава,
	то знайте — и денят е близо! —
	и вас очаква ви това.

	Животът вечно ни тормози,
	на всички ни мъсти до гроб;
	ще свехнат свежите ви рози
	тъй както моят сбръчкан лоб.

	Тъй зодиакът подреден е,
	че всичко чака своя час —
	и вие ще сте като мене,
	тъй както бил съм като вас.

	Но знайте — и самото време
	не може някои неща
	и след смъртта да ми отнеме,
	за тях безсилна е нощта.

	А прелестите ви презрели
	подобно сочни плодове
	това, което сте презрели,
	ще надживее с векове.

	То спомена ще съхранява
	за прелестните ви очи
	и с него тяхната прослава
	през времената ще звучи.

	Потомството не ще забрави
	за вас — мой дивен идеал,
	но те ще видят хубостта ви,
	понеже аз съм ви възпял.

	Така че, хубава маркизо,
	макар и грохнал, беловлас,
	старика дръжте по-наблизо,
	когато той — това съм аз.
P$
