P>
	На тоя свят да се живее
	е страшна мъка, все по-зле е
	и хубавото е назад:
	така скръбта ме е сломила,
	че по-добре след мойта мила
	да се сбогувам с тоя свят.

	Това е пътят на живота —
	за всяко живо същество, та
	върви по него и си трай;
	за пътя земен всичко зная
	и знам, че му е близък края,
	но все не идва тоя край.

	Аз тръгвам, спирам, с реч лъстива
	от пътя някой ме отбива,
	та мойта скръб да продължи.
	О, аз добре го зная този,
	решил докрай да ме тормози
	и мъките ми да множи.

	В нощта през трапища и ями
	напред ме носи любовта ми —
	кобилка млада без юзди;
	при всички тия тук несгоди
	и някой сляп като те води,
	как няма да те заблуди?
P$
