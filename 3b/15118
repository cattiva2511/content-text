P>
	Полята спят, завити пак
	с топъл китеник от сняг.
	Спят пъстри зайчета сами
	далеко в сините тъми.

	С огромен кош и бял калпак
	аз ида — гост на всички драг.
	По мойте мигли трепка скреж,
	но аз вървя пак бодър, свеж
	и нося тук, на своя гръб,
	за всекиго подарък скъп.

	Ботушки чудни имам аз —
	прескачам планини завчас,
	прекрачвам хълми и поля,
	обхождам мигом сто села.

	Там слагам дарове поред —
	кому което е късмет.
	А свърша ли ги, тропвам с крак
	и кошът се напълня пак,
	и пак вървя аз бодър, свеж,
	накитен със цветя от скреж.
P$
