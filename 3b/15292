	Мъжът, който откри танците, беше около трийсет годишен и имаше чукан на лявата ръка.

	Дори и глупаците се правеха на разсеяни.

	Непознатата, която той покани, се усмихваше най-естествено.

	Когато танцът свърши, те ще седнат на една маса и ще се впуснат в приказки.

	Не е изключено тя да се смути от неговия недъг, когато той постави чукана си на мрамора и започне спокойно да обяснява.

	Барманът казва, че бил майстор банцигар в мебелната фабрика, един тежък и доста опасен занаят.

	Гледах ги двамата и най-вече нея. Бяха доста хубави.
