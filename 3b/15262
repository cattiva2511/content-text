P>
	Вглъбени и с помисли чисти в душата,
	по път лъкатушен сред злачна лъка
	вървяхме отдавна — ръка за ръка —
	безмълвни… сред мрачния свят на цветята.

	В зелената нощ на лъки и ливади
	сами — годеници под звездния свод —
	деляхме луната — блестящия плод,
	наслада за луди и влюбени млади.

	А после умряхме на мека морава
	далече, сред сянката нежно-болнава
	на тоя нашепващ мечти гъсталак;

	и горе, в безкрайното вечно сияние,
	облени в сълзи се намерихме пак,
	о, скъпи приятелю мой по мълчание.
P$
