P>
	Наслади има и през зимата; в неделя,
	когато слънцето с лъчи студени стреля,
	да те покани на разходка тя сама…
	— И за вечерята да сте си у дома —

	да каже майка й… И в Тюйлери смалени
	под черни дървеса с разцъфнали премени
	да бродите и тя да зъзне все… Нали
	край вас надигат се вечерните мъгли.

	И да скърбите за деня, че пак отлита
	тъй бързо… за страстта тъй жарка, но прикрита;
	и там, на стълбите, да чувствате — почти
	припаднали от глад — как гъската цвърти.
P$
