P>
	Когато аз пред теб застана,
	от жар любовна изтерзана,
	и чезна с дух неутолен —
	нима не ще се влюбиш в мен?

	Когато страдам аз, обляна
	в сълзи — като от люта рана —
	и се топя от ден на ден —
	нима не ще се влюбиш в мен?

	Когато зърна пак засмяна
	щастливката, от теб избрана,
	и млъкна с поглед примирен —
	нима не ще се влюбиш в мен?

	Когато пак гласиш капана
	за нова някаква измяна,
	а мен държиш ме още в плен —
	нима не ще се влюбиш в мен?

	Когато с вярност непрестанна
	край теб завинаги остана,
	от мойта преданост пленен —
	нима не ще се влюбиш в мен?
P$
