P>
	Аз мъдър бях, ама за малко —
	че се узорих тези дни;
	о, разум, разум, колко жалко,
	че скуката след теб ситни.

	И мене лудостта добре ме
	подхвана тук и подреди,
	но оргиите са до време —
	и скука пак… като преди.

	Сега аз пърхам помежду им,
	не виждам разлика почти;
	не трябва хич да им се дуем,
	и двете сам ги почети.

	Защо е нужно да ги смразим!
	И се спогаждаме с Амур:
	пред моята жена съм с разум,
	а пред любовницата — щур.

	От всичко полза ще извади
	човек, в живота щом не спи —
	едната носи ми наслади
	и брака другата крепи.
P$
