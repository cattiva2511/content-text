P>
	Нощес наниза Дядо Мраз
	гирлянди по стобора,
	блести килим от чист елмаз
	навред по двора…

	Лениво слънцето едва
	пронизва облаците бели,
	висят над тъмната гора
	от скреж дантели…

	А Дядо Мраз, в кожух дебел,
	обръща броеница,
	чак до ушите се засмял
	на всичките дечица!

	Подхвърля весело калпак,
	провиква се сърдито:
	— За вас изпращам тоя сняг,
	за вас — децата!

	Грабнете лудите шейни,
	на рамо ски вземете!
	На Руен в тия снежни дни
	вий гости ми бъдете.
P$
