P>
#	1

	нещо бие тежко
	но шумът е още смътен
	ропот свит на възел
	светлина в далечината
	утрото телата ще развърже
	за една по-ведра схватка
	и за нов по-сладък сън
	дроздът се захвана да разнищва мрачините
	и каручка от златисти нарциси под клоните минава.

#	2

	облаците черпят свойте думи от полето
	и по хълмовете стръмни след това се сурват
	и към нас завръщат стадото от лавандула
	вятърът захваща спор с тревите
	мойта древна кръв е много много жадна
	и към теб към твоите очи възнася в този миг трептежа на листака
	оснежен от гълъбите в него.
P$
