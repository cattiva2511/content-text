P>
	Аз толкова я гледах милвах и обайвах
	и толкова високо виках името й в тишината
	на вятъра го шепнех на съня го доверявах
	тъй мисълта ми кацаше и кацаше по нея
	подобно чайка върху мачтите на кораб
	че даже ако пътя ни по който бавно крачим
	е бил и пак ще бъде само милване на времето
	способно да забрави че били сме двама пред очите му
	аз пак ще му благодаря за чудото да бъда тук
	и че макар и разделени сянката й на стената
	усеща смаяна как мойта сянка мъчи се да я докосне
P$
