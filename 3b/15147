P>
	Едва се е задал денят,
	и пак се свива мойта гръд —
	отново ще ни разделят,
	преди да се развидели…
	Денят, денят е тоя, който
	от теб, любими, ме дели.

	Ах, как го мразя тоя ден,
	че пак от мен си разделен,
	завистниците — знай от мен! —
	на пост са винаги били;
	денят, денят е тоя, който
	от теб, любими, ме дели.

	В леглото, дето с мен си бил,
	щом в миг извърна взор унил
	и не открия моя мил,
	тогава много ме боли;
	денят, денят е тоя, който
	от теб, любими, ме дели.

	Ти пак изчезваш — дял жесток! —
	дано да те закриля Бог,
	за теб си мисля в смут дълбок
	и ти за мен с любов мисли;
	денят, денят е тоя, който
	от теб, любими, ме дели.

	Ще моля влюбените аз
	да пеят с мен със сладък глас,
	злословникът, обзет от бяс,
	от ревност да се поболи;
	денят, денят е тоя, който
	от теб, любими, ме дели.
P$
