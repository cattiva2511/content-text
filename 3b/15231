P>
	О, първи тръпки мраз през зимата! Студът!
	Ловец в стърнищата до късна вечер скита
	и сврака с врясък сух в кориите прелита,
	и вече в замъка камините пламтят.

	Сега е време за града… Поех на път,
	да зърна купола на Лувъра, гранита,
	Париж, потънал в дим, да гледам до насита
	(все още чувам как коларите крещят).

	Обичам тоя здрач, с тълпите вън, и Сена,
	в нощта от хиляди фенери озарена!
	Как радва зимата! И ти, живот, и ти!

	О, твоят взор ленив — приют за цяла зима
	на моята душа… Кой казвал бил, любима,
	че не за мен сега сърцето ти тупти?
P$
