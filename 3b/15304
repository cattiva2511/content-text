P>
	Докато палех аз цигара от цигара
					чорапите си ти свали
					приседнала на края на кревата
		и виждам колко те е страх
	не смееш в стаята в която слухтят и голите стени
					да вдигнеш погледа си плах

	А времето бе сякаш спряло да подкара
					пак нов рефрен като че ли
					аз бавно приближих се до кревата
		прострях ръце да те поема в тях
	и в тоя сладък миг когато внезапна скръб ни вцепени
					разбрах и мене ме е страх

	Навън се носи глъч и ако тръгнем двама
	към друг по-хубав свят ще е Друг изход няма

	Над Лондон есен е и полунощ почти

	* * *

		Наистина вали над Лондон
		над мостовете скръб ръми

	Осаждени мъгли над Лондон
	в ипохондричните тъми

				Над Лондон дъжд вали над Лондон
				на ситни капчици ръми

	Как странно пак смали се Лондон
	и как нощта се устреми

				Чадъри но нали над Лондон
					вали дъждът и тях отми

	Две сенки сме били сред Лондон
	сега една сме дъжд ръми

				Наистина вали над Лондон
				и аз до теб и все сами

	* * *

	Няма да ме изненада
	понеделник вторник сряда
	ако звук не изречеш

	Сочна ябълка не бе ли
	между зъбите ти бели
	този хруст зелено-свеж

	Тук в прегръдките на Мери
	Шели всеки ще намери
	призрака на Франкенщайн

	Този кехлибар не бе ли
	от очите-карамели
	за награда обещан

	Бозуел е тук натикан с
	Милтън с призрака на Дикенс
	сенки призрачни край нас

	Нищо че светът пред мене
	бял и златен и зелен е
	само тебе виждам аз

	Мойта вечна изненада
	понеделник вторник сряда
	сочна хубава и млада
P$
