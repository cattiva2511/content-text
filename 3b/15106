P>
	Дядо Мраз, къде се бавиш
	в тази бяла зимна нощ?
	Гледай да не ме забравиш,
	да не дойдеш с празен кош.

	Мило птиче от елхата,
	разпери крилца, хвръкни,
	доведи го със шейната
	през поля и планини.

	Грей по-силно ти, звездичке,
	ярко, ярко заблести —
	от високата елхичка
	пътя му насочвай ти.

	И котака ми не чака,
	клонче залюля с краче,
	Дядо Мраз да викне в мрака.
	Звънкай, сребърно звънче!

	Дядо Мраз, къде се бавиш,
	нищо, че си доста стар,
	бързай. Да не ме забравиш.
	Книжка искам — хубав дар.
P$
