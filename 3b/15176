P>
	О, тъмен взор, о, погледи встрани,
	о, сълзи, о, въздишки най-горещи,
	о, черни нощи без желани срещи,
	о, светли, бързо отлетели дни!

	О, време пропиляно, о, злини,
	о, жалби, о, мъчения зловещи,
	о, мъртъвци в безброй жестоки клещи,
	о, всичко — срещу мойте съдбини!

	О, къдри, вежди, длани, пръсти, смях,
	о, лютня, лък, виола, шепот плах,
	о, колко факли край жената млада.

	Но аз скърбя за теб — че запленен
	държиш сърцето ми пламтящо в плен
	и пак връз теб дори искра не пада.
P$
