P>
	О, тия непонятни думи сред редеещата светлина
	на късния следобед и хоризонтът — властелин на бури.

	Тя взира се в лазура само, после пита
	с пресипнал глас — какво ли виждаш в нейните

	невиждащи очи? Смиреното присъствие,
	плътта объркана, прекрасния ли ромон

	на думите й, шушнещото шумолене
	на смачканата рокля… Той е вече на брега

	тъй както сутринта, задъхан след среднощните агонии.
	Тя удиви дори цветята, разпилени

	наоколо и влюбена в заплетени загадки,
	сразена: „Чуйте как край вас минавам“ — каза тя

	с треперещ глас — безсилен и студен.
P$
