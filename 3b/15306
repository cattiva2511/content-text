P>
	О, Натали, излязла от шума на свойта роба
	и миг с дърветата, затулили града, о, Натали,
	и здрачът, влюбен в камъка и кой ли камък
	заруменил е белите страни на Натали?

	И тази тук вода. И пръстите ти кършещи самите пръсти,
	това разкъсване, доверие, коприна,
	и тази тук вода, гърдите ти по-лесно да докоснем,
	вода, в ръцете ни, които искат да умрат, о, Натали.

	И нашите усти в устата, в моята уста,
	и прелестните зъби в нашата уста,
	с премалата, с умората да си уста,
	преди да се стопиш — уста, не зъби.
P$
