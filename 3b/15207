P>
	__Ергаст__
	Съпрузи и бащи, от ревност полудели,
	така се трудят, че любовникът печели.
	Не съм бил никога любовник всепризнат,
	най-малко бива ме за тоя занаят,
	но аз съм служил и при лъвове и зная,
	най-много радваха се те, ако накрая
	мъжът излезеше ревнивец и — разбрал —
	веднага бързаше да вдигне в тях скандал.
	Отявлен дебелак, той вече няма мира,
	без съвест и без срам жена си шпионира
	и горд от титлата си на законен мъж
	пред ухажора я ругае неведнъж.
	Това, разбира се, открива по-голяма
	възможност — колко е обидената дама
	да утеши човек, и то така добре,
	че скоро и плода желан да обере…
P$
