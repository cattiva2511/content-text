P>
	Мойта гърлица къде е:
	секна милият й глас!
	Сам не ми се и живее!

	Страдаш ли, че днес не пее?
	Ах, какво да правя аз,
	мойта гърлица къде е?

	Предан си, това добре е,
	но и аз горя от страст:
	сам не ми се и живее!

	Който страда, сълзи лее,
	да ридаем в тоя час:
	мойта гърлица къде е?

	Няма ли я тук, не ще е
	мил животът ми сред вас:
	сам не ми се и живее!

	Смърт, вземи ме, ще изтлее
	всеки — тук сме в твойта власт:
	мойта гърлица къде е?

	Сам не ми се и живее!
P$
