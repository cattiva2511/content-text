P>
	Проклинам те да ближеш вечно пясъка —
	просъска мъртвият на своята жена невярна,
	която всяка нощ танцуваше на гроба му.

	И острият ханджар на този стар убиец,
	в морето хвърлен, се превърна на акула.
	Жената плака по безкрайните пустинни брегове.

	Отецът казва: „Никой мъртъв не прощава,
	защото прошката е хлябът на живота.
	Не бягай от съдбата си, ближи кръвта на водораслите!“

	Вървя тя чак до края на морето,
	където рибите си поделиха младото й тяло.
	И ето я вълна… Ближи, о, Време, пясъка

	и ти, Акуло, следвай своята съдба.
P$
