P>
	Ще остарееш ти и, както си навива
	чекръкът нишката, на гаснещата свещ
	ще си припомниш стих от мен и ще речеш:
	„Възпява ме Ронсар, когато бях красива!“

	И ще се сепне в миг слугинята сънлива,
	дочула името ми да шептиш с копнеж,
	и твойто името ще благослови с горещ
	възторг и чувствата си няма да прикрива.

	Но аз ще спя в пръстта, безплътна сянка — мир
	сред сенки миртови видяла най-подир;
	а твоя милост пред огнището ще дреме,

	ще жали за живот надменно похабен…
	Живей, недей мисли за утрешния ден
	и късай розите на младостта навреме.
P$
