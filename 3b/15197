P>
	Величествени сгради от мрамор и кристал,
	в които прелестта извечна е вселена
	и властва царят на безкрайната вселена,
	в изкуството самата природа пресъздал;

	градини, паркове със сенчесто-зелена
	прохлада, свят с морави, разцъфнал, зацвъртял,
	и който даже зиме, макар под преспи цял,
	сияе с красота, от светъл дух родена;

	места, които мойто сърце държите в плен,
	горички, извори, потоци с глъч сребриста,
	лицето ми посърва и страдам в тоя час —

	но не че няма прелест във всичко покрай мен,
	а затова, че тук не виждам днес Калиста:
	не я ли зърна нея — за всичко сляп съм аз.
P$
