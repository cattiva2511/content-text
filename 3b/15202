P>
	Склони се слънцето по своя вечен път
	и пак квадригата му с луд галоп навлиза
	в морето; с бляскава карета и Елиза
	е тук и прелести небесни те слепят.

	И всички красоти на хубав слънчев ден,
	които благодат безсмъртна увенчава,
	и чист любовен плам, и светозарна слава —
	това е тя в света, от нея озарен.

	Аз гледах изумен, с премрежени очи
	как вечната звезда сред блясък и лъчи
	пожари палеше, раздухвани от бриза.

	Как само смая ме вечерната заря;
	изтля и този ден, но се яви Елиза
	и сякаш слънцето отново тук изгря.
P$
