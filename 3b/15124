P>
	Снежно днеска грей полето,
	нежно, весело звъни
	звън от сребърни звънчета —
	идат бързите шейни.

	Цяла нощ не ще да мигнем —
	от далечната земя
	чакаме да ни пристигне
	най-голямата шейна.

	В нея с цял кожух от злато
	иде с весело лице
	дядо Коледа — с богати,
	пъстри, чудни дарове.

	Казват — бил добър, със чисти,
	сини, весели очи,
	а във джоба му — мъниста,
	златни, сребърни пари.

	Не съм го видял, че всяка
	Коледа така върви —
	уж го чакам, чакам, чакам,
	а все пак ми се приспи.
P$
