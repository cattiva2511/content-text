P>
	Не ми пиши! Скърбя. Ах, нека да угасна,
	без тебе мойта пролет е любов без буйна страст;
	простирам аз ръце, но сепвам се злощастна…
	Душата ми е гробница — не чукай в късен час.
					Не ми пиши!

	Не ми пиши! Смъртта да чакаме — до края.
	Не Бог — попитай себе си тъй любил ли е друг.
	Да чуя твоя глас, е все едно от рая
	да чуя глас „Обичам те!“ — а аз да гасна тук.
					Не ми пиши!

	Не ми пиши! Мълчи! От спомена се плаша,
	недей, гласа ти в спомена е жив, ненакърнен.
	Аз жадна съм, но ти не ми поднасяй чаша,
	писмото пак лицето ти ще възкреси пред мен.
					Не ми пиши!

	Не ми пиши! О, не — три думи… Ще загина,
	ах, те пламтят в усмивката на скъпото лице,
	с гласа ти те ехтят в душата ми пустинна,
	с целувка отпечатваш ги на моето сърце…
					Не ми пиши!
P$
