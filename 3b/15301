P>
	Не е то Красотата, която тук открих,
	пристигнал с втора класа в Палермо, цяло лято
	загърбил всички грижи… А другата, която
	от този свят се крие и търси пристан тих.

	Да, другата, с която си цяла осияна;
	но пътят ни прилича на морските води,
	които йероглифи рисуват с бяла пяна
	на юг, покрай Неапол, през лятото, преди

	да ги изпие зноят следи връз стари порти…
	Не е за нас родена, насилниците зли,
	авантюристи дръзки, нахлуващи кохорти,
	скъперници, които от откуп ги боли.

	О, тя дори е чужда на странните предели
	и е за този, който на жертви е готов,
	за този, който в химни не са го с жар възпели,
	а само вярва в нея и в тайната любов.
P$
