P>
D>
	На Франсис дьо Миомандр
D$
	Какво е, пчела златочела,
	по-нежно, по-смъртно от жило,
	над кошера мой закръжило,
	наметнат със сън от дантела.

	Боцни ти кратунката свежа —
	гръдта, любовта ми приспала,
	та, пламнала пак, над овала
	на буйната плът да се свежда.

	Чрез мъката чувствам се силен:
	о, по-добре мигом ужилен
	пред тлеещо дълго страдание.

	Мен златната болка зове ме,
	без нея какво ли страстта ни е:
	умира — уви! — или дреме.
P$
