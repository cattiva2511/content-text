P>
	За теб, единствено за теб е любовта ми.
	Единствено на теб стиха си ще отдам.
	Каквото съм създал, каквото ще създам
	за теб е само то — и радости, и драми.

	Сърцата ни в едно са слени, а съм сам
	и ти — сама; нима велможи, знатни дами,
	крале ще веселя; не ми се никой мами,
	че скръб не ме гризе, ни мъчи мрачен плам.

	Ронсар обезсмърти Касандра в свойте песни,
	Беле — прослави той Оливия в чудесни
	сонети; тъй и теб възпях за векове;

	ще помнят хората тук името, което
	съм запечатал аз дълбоко и в сърцето,
	и вплел съм го с любов и в свойте стихове.
P$
