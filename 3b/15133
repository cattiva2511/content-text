P>
	Идва Новата година
	и на първия й ден
	от гърбина на гърбина,
	суровачке, ще си с мен.

	Затова сега те кича
	с чушки, пукани, ошаф.
	Сладкодумно ще наричам,
	та да бъде всеки здрав.

	Сурва, весела година!
	Да сте живи, да сте здрави!
	Всеки работа да има!
	Всяко зло да ви забрави!

	Пълни шепи и хамбари,
	бели агнета в кошари!
	Нека всички земни дари
	да се трупат на камари!

	Круши, ябълки и жито,
	сочно грозде, медни пити…
	Всяко зло да ви отмине!
	Сурва весела година!
P$
