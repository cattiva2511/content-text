P>
	Копърът ми рече: той по тебе
	луд лудее, че при теб добре бе;
	ще се върне, тичай го срещни.
	— Копър, ти приказваш ги едни!
	Имай милост, Господи, към мене!

	Ти защо — паричката ми рече —
	хвана вяра, виж, че е далече.
	И сърцето му е буца лед.
	— Късно е, паричке, за съвет!
	Имай милост, Господи, към мене!

	Хич недей — босилекът ми вика —
	да го чакаш, с друга е войника.
	Хей, босилко, я не ме коси,
	ще те втъкна в моите коси.
	Имай милост, Господи, към мене!
P$
