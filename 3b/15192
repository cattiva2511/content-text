P>
	Ако любов е — в храма на душата
	на Нея да издигнеш свят олтар,
	ако любов е — нежният й чар
	сърцето ти да кара да се мята;

	ако любов е — да гориш в пожар,
	ако любов е — да търпиш теглата,
	ако любов е — да възпяваш злата
	към тебе — с взор, по-остър от ханджар;

	ако любов е — да понасяш свади,
	да бягаш от житейските наслади,
	да страдаш от разпалената страст,

	да чезнеш от раздялата погубен,
	да си нещастен всеки ден и час,
	ако любов това е — аз съм влюбен!
P$
