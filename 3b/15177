P>
	Венеро светла, скитнице в простора,
	чуй моя глас; ще пее, ще трепти —
	дордето горе твоят лик блести —
	от грижите и тежката умора.

	Очите си за миг не ще притворя,
	ще плача, взряна в твоите черти.
	Възглавницата мокра виждаш ти,
	ревниво скривана от всички хора.

	Душите уморят ли се, тогава
	сънят със сладък отдих ги дарява.
	Под слънцето търпя до вечерта

	и щом почувствам се съвсем разбита
	и легна си и сън не ме връхлита,
	да се изплача — кратка е нощта.
P$
