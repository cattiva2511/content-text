P>
	Филис — задрямала бе тя
	сред лилии и сред цветя
	и край лика й с чар небесен
	амури с трепкащи крилца
	палуваха като деца
	и пееха безгрижна песен.

	И аз се радвах от сърце
	на прелестното й лице,
	но моят разум ми пошушна:
	ти луд ли си? Не ми се май,
	да поприкрие чакаш май
	тя свойта прелест простодушна.

	И леко, от ветрец по-тих
	пристъпих аз и се склоних
	и я целунах най-накрая
	по пурпурните й уста
	и се опих от прелестта,
	каквато вкусват само в рая.
P$
