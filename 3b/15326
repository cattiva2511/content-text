P>
	Представям си и пак пред себе си те виждам:
	далече там, сред най-закътания свят на детството,
	на себе си подобна винаги — така те зная;
	забравена от времето, извън самото време, съхранена,
	аз виждам как изникваш пак, уверена и в свойта младост,
	и истинска сред светлината,
	предана на вятъра на спомените;
	и твоето лице почти не се е променило,
	лицето, чийто профил моите ръце не могат да забравят,
	като живота си и блян, и по-реална от живота
	пред мен, стъписан, но без капчица тревога вече.
P$
