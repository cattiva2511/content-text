P>
	Любовта прилича — казва тя — на отесняла роба
	и целувките си като стъклени мъниста ниже у дома зад пъстро-
	цветните кепенци

	на протрития в средата праг
	котаракът скубе облак за да си го хапне

	и съветва вятъра понесъл непознати думи
	в старото огнище да ги хвърли редом с виещите се лозини
	пламнали от страст по нея по жената дето лампата със светозарни
	пръсти от жужащите пчели отбулва
	и която има си за събеседник старото замлъкнало махало от мига
	когато ключът й ръждяса
P$
