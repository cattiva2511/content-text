P>
	В живота странник странни думи аз
	пред теб отронвам, думи за малцина,
	че ти ще бъдеш моята родина,
	ти, моя пролет, ручей от трептящ атлаз,

	гнездо от сламки и дъждец по здрач,
	наслада полунощна… (Миг, когато с вопъл
	щастлив телата се заравят в своя топъл
	любовен свят, и някакво момиче с плач

	вън зъзне на студа… А ти? О, теб те няма тук, къде ли
	вървиш на среща с нощите… И аз,
	единствен аз с безгрижни думи в тоя час

	си спомням истинските устни…) Плодове узрели,
	о, извор, златни пътища, градина с повет гъст,
	пред теб мълвя, мой свят изчезнал, моя родна пръст.
P$
