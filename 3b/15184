P>
	Мърморим колко е немилостива
	онази, дето, хванала ни в плен,
	ни мъчи, трови и от ден на ден
	по-кисела, по-зла ни се надсмива.

	О, глупост и денгуба е за мен
	човек да се окайва и унива,
	да хленчи, че е злъчна и ревнива
	и тъй да си умре, неотмъстен.

	Ако не искаш да си все в затвор,
	един съвет от мен — и си наясно,
	и аз тъй дълго страдах, за беда:

	недей една да гледаш с влюбен взор;
	обичам аз наляво и надясно
	и вече знам какво е свобода.
P$
