P>
	Обичам аз напролет — признавам ти го, Мем —
	в зорите да ме будят ветрец и песен птича
	и да възпявам тази, която ме привлича,
	сред дъх на пищни рози, тимян и цъфнал крем.

	А лете, в гъста сянка, дордето вън припича,
	с уста да милвам устни и гръд и да ядем —
	о, дивен пир! — малини с прохладен бухнал крем
	и по плътта ни сочно кръвта им да се стича.

	На есен с мойта мила брюнетка седнал редом,
	в ръката с чаша вино, обичам аз да гледам
	как огънят приятно в камината гори.

	И зиме — не излизам, когато падне зима,
	освен, предре`шен, вечер — да чезна до зори
	в горещите прегръдки на моята любима.
P$
