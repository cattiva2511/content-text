P>
	Лесът е в пролетна премяна
	и всяка птичка чурулика
	на свой латински — мил език,
	и пръска песента омая
	и пита всеки: в тоя миг
	какво най-много ти се иска?

	Сърцето чака вест желана,
	но ни усмивка ведролика,
	ни сън за него… Мъченик,
	как сам да тръгна, без да зная
	дали в живота — миг велик —
	и мойта цел е вече близка.

	И любовта ни изтерзана
	е като глог, от скреж попарен,
	търпял и мраз, и дъжд студен
	край някой ствол на завет в мрака.
	Но грейне ведър слънчев ден,
	и цъфне шипката радушна.

	Ах, и за мен така настана
	чудесен празник тая заран,
	по своя път към сладък плен
	успях в последната атака:
	с любов и пръстен бях дарен —
	дай Бог и пръста си да мушна.
P$
