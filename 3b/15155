P>
	Фалшива хубост, скъпа при това,
	Радушна уж, а пък с душа лукава;
	Аз молех за любов, а тя едва
	Не ме уби — от камък по-корава.
	Сърцето на смъртта се уповава!
	Очите й — в тях милост не търси,
	А моля пак: смекчи си малко нрава,
	смили се вече, клетника спаси!

	Мъчителката зла ме окова,
	А аз търпя и, както често става,
	Разнася ме днес хорската мълва,
	Търпя и скитам, търся уж забрава,
	А мало и голямо ме задява.
	Какво сега? Върви се обеси!
	Не щеш — за милост се моли тогава:
	смили се вече, клетника спаси!

	Върви си времето, като трева
	И ти ще свехнеш, всеки плод презрява,
	Йерархът даже няма тук права…
	О, само луд с това се утешава! —
	Над мене висне същата разправа.
	Но днес над ручея се надвеси
	и жадно пий, че всичко отминава:
	смили се вече, клетника спаси!

#	Послание

	О, Принце на любовната прослава,
	не ме кори, скръбта ме подкоси,
	една молба към Бога ми остава:
	смили се вече, клетника спаси!
P$
