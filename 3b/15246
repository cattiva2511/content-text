P>
	О, споменът за теб — една любима книга!
	Заспивам с нея аз и тя от сън ме вдига
	и в нея по` е хубав животът, може би —
	не блян печален, в който душата ти скърби.

	Бих искал мойте строфи не друго да краси,
	а облакът уханен на твоите коси;
	като прочут златар с движения изкусни
	да ти извая стих по-фин от твойте устни;
	да пресуша тъгата с изгарящи вълни
	и всяка твоя дума и в мене да кълни,
	да кажа как море с талази скръбни стене
	в гръдта ти — залив тих, недостижим за мене;
	а твоите очи са две хладни езера
	в безмълвния следобед сред есенна гора;
	и в гаснещия час на скъпата реликва —
	чуй как пианото на нашта скръб откликва! —
	с почти набожно ехо и днес да прозвучи
	целувка закъсняла по твоите очи.
P$
