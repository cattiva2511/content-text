P>
	_Една_ вълшебна шейна е спряла в мрака.
	_Два_ елена пръхтят недоволно и чакат.
	_Три_ джуджета от три часа край тях се тревожат.
	_Четири_ пакета забравили в чувала да сложат.
	_Пет_ въжета отвързват и чувала преравят.
	_Шест_ списъка четат и пак проверяват.
	_Седем_ тюленчета им светят с фенери високо.
	_Осем_ бели мечета в снега ровят наоколо.
	_Девет_ телефона звънят ли, звънят, не престават.

	_Десет_ пъти питат: „Дядо Коледа защо закъснява?“

	_Девет_ сови отвръщат: „Ало, все така става!“
	_Осем_ мечета намират пакетите в пряспата.
	_Седем_ тюленчета им ръкопляскат.
	_Шестте_ списъка вихрушката ги е отвяла.
	_Петте_ въжета са стегнали здраво чувала.
	_Четирите_ пакета при другите играчки са сложени.
	_Трите_ джуджета вече не са разтревожени.
	_Двата_ елена тропват със златни копита.
	_Една_ шейна с Дядо Коледа към децата полита.
P$
