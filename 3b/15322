P>
	А аз ти казвам — любовта отива по-далече от самата
	любов и че изгнанието е пропукването между теб и мен.

	Ти вече знаеше, че някогашната жена е
	онази същата жена, готова да започне отначало.

	Разказвах ти за вечното търпение на есента
	и за очакването на зората; ти отвръщаше с любов и нощи.

	И аз ти казах: някакво дърво успяло е да пусне корен
											в наште сенки
	и клоните му плодове ще носят и сезони.

	Човек с цветчета тайнствени, в самия себе си бе длъжен
											да се гмурнеш,
	жената да откриеш там, отворена като морето.

	Познавах тоя мъж, отдавна в мен зарит,
	да дреме в мойте слабини, изгарящи за оран.
P$
