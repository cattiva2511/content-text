P>
	О, моя черноока, чернокоса, белотела, чуй ме, о, моя палава вълчице!

	Обичам твоите ко`си, фантастични очи, обичам устата ти, разкалена като плод на калина, твоите жълти закръглени бузи; обичам твоите посукани стъпала и плоски гърди, огромните ти копиевидни нокти, сияещи като бисерни раковини.

	Обичам, о, моя умилкваща се вълчице, лесно раздразващата ме леност, разнежващата усмивка, небрежното ти държане и всичките ти разглезени жестове.

	Обичам, о, моя гальовна вълчице, мяукащия ти глас, обичам го с дрезгавите му и пискливи извивки, но най-много обичам, обичам до смърт твоя нос, това твое носле, което се тули сред талазите на твоите коси като жълта роза, разкрехната сред черни листа.
P$
