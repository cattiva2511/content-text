P>
	Вратата на градината на тиха уличка извежда.
	И тук в една прекрасна вечер я видях. И свежата —
	като зора, като лазур — любов обвя ме в моя мрак.
	Тя чака ме. Котакът се изтяга на зида, ленив котак.
	Тя чака ме. Селцето в здрача с равното поле се слива.
	Усмивката й трепкаща — крилото на оса звънлива.
	Тя чака ме под стария навес от сух камъш.
	Сърцето ми е клетка и стотици птици пеят в него наведнъж.
	Тя чака ме. Към стенния часовник хвърля взор и чака,
	ще дойда скоро аз — с прохладата и мрака.
	И щом я зърна да върви с ръце протегнати към мен,
	ще завалят по пътя розите на гаснещия юлски ден.
P$
