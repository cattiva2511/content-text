P>
	Не ме корете, Дами, че горях
	от страст, с хиляда факли в мен самата,
	с хиляда скърби, тровещи душата,
	че младостта си в сълзи пропилях.

	Уви! Не ме посрещайте със смях —
	аз имам само болки за отплата,
	недейте ги изостря в самотата,
	а нозовете любовта без страх.

	Тя, без да имате вулкан в гръдта,
	и без Адонис, пръв по красота,
	ще ви направи тихи и подвластни.

	Получили по-малко и от мен,
	на тая странна страст най-сетне в плен —
	дано не бъдете и по-нещастни!
P$
