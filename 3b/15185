P>
	Целувайте се, Ан, прилежно се учете,
	учете се прилежно, целувайте се, Ан.
	Сред земните наслади това е дивна дан,
	целувката — мечта дори за боговете.

	И аз, и кой ли не, дивим се сред мъжете,
	че сочните ви устни за всеки тук са блян
	и че дъхът ви нежен е като мед разлян,
	а още трябва май урока да четете.

	Какво, че двама души допрели са уста;
	при страстната целувка — в това е сладостта! —
	езикът другия език да изненада:

	любовникът до свойта любима, цяла свян,
	любимата до своя любовник разтерзан
	да смучат, да гризат и се топят в наслада.
P$
