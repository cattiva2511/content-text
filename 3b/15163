P>
	Веднъж пред моята любима
	на ревността отдадох дан
	и на` — през тая люта зима
	аз хубавичко бях загрян.
	Каква мазница съм търпял,
	ах, само да я бях видял
	как съска тя без капка свян:
	— Задръжте го, сланина ял!

	Нехранимайковци шестима
	за миг направиха капан
	и, по-голям скандал да има,
	аз бях сред бял ден задържан.
	Един грубиянин затлъстял,
	да чуе целия квартал,
	извика: — Ето го Клеман,
	задръжте го, сланина ял!

	И тъй, тя зла, невъзмутима,
	изпълни своя пъклен план.
	Каквото дава, двойно взима
	и мислех си, на нара сврян,
	и дявол би й завидял —
	реши ли да направи кал,
	тя ще те хвърли и в зандан:
	— Задръжте го, сланина ял!

#	Послание

	О, Принце, който няма жал,
	той само би се разтърчал,
	та друг да бъде окован:
	— Задръжте го, сланина ял!
P$
